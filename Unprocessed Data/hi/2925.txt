सुखोई एसयू-27 सुखोई द्वारा डिजाइन किया गया एक दो इंजन वाला सुपरमैन्युएवर योग्य लड़ाकू विमान हैं। यह ग्रुमेन एफ-14 टॉमकेट और एफ-15 ईगल जैसे बड़े संयुक्त राज्य अमेरिका के चौथे पीढ़ी के लड़ाकू विमान के लिए एक सीधा प्रतिस्पर्धी है। सुखोई एसयू-27 को हवाई श्रेष्ठता मिशनों के लिए डिज़ाइन किया गया था और बाद के वेरिएंट लगभग सभी हवाई युद्ध अभियानों को संचालित करने में सक्षम हैं। यह अपने पूरक के रूप में मिकोयैन मिग-29 के साथ बनाया गया था। 
सुखोई एसयू-27 ने 1985 में सोवियत वायु सेना के साथ सेवा में प्रवेश किया था। इसकी प्राथमिक भूमिका अमेरिकी बमबारी विमान के खिलाफ लंबी दूरी की हवाई रक्षा, विमान वाहक से सोवियत तट की रक्षा करना था।
सुखोई एसयू-27 के आधार पर सुखोई ने कई तरह के विमान डिज़ाइन किए है। शेनयांग जे-11 सुखोई एसयू-27 का चीनी लाइसेंस-निर्मित संस्करण है। इसे चीन ने रूस से अपने देश मे उत्पादन करने के लिए लिया था। 
सुखोई एसयू-27 का मूल डिजाइन मिंग-29 के समान वायुगतिक हैं। लेकिन यह काफी बड़ा है। सुखोई एसयू-27 भी एक पूंछ डेल्टा विंग कॉन्फ़िगरेशन का उदाहरण है। टी-4 बॉम्बर परियोजना के साथ सुखोई ओकेबी के अनुभव के आधार पर सुखोई एसयू-27 में सोवियत संघ की पहली संचालन उड़ान-बाय-वायर नियंत्रण प्रणाली थी। एयरशो में विमान ने कोबरा या गतिशील मंदी के साथ अपनी गतिशीलता का प्रदर्शन किया है। 
1969 में, सोवियत संघ ने अमेरिकी वायुसेना के "एफ-एक्स" कार्यक्रम से सीख ली। इस कार्यक्रम के तहत अमेरिका ने एफ-15 ईगल जैसे विमान का निर्माण किया था। सोवियत संघ के नेताओ ने जल्द ही यह महसूस किया कि मौजूदा अमेरिकी लड़ाकू विमान सोवियत लड़ाकू विमान से तकनीकी तोर पर बहुत आगे निकाल गए है। जवाब में, सोवियत जनरल स्टाफ ने एक संभावित उच्च तकनीक वाला विमान विकसित करने के लिए जरूरत व्यक्त की। विमान निर्दिष्टीकरण बेहद महत्वाकांक्षी थे जिसमे लंबी अवधि के लिए मिशन, अच्छा लघु क्षेत्र के प्रदर्शन, उत्कृष्ट चपलता, मैक 2+ गति, और भारी शस्त्र शामिल थे।
सुखोई एसयू-27 और रेड 27 मॉस्को में केंद्रीय सशस्त्र सेना संग्रहालय में प्रदर्शित है। 
