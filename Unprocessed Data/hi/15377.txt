भारतीय राष्ट्रीय राजमार्ग प्राधिकरण भारत सरकार का एक उपक्रम है। इसका कार्य इसे सौंपे गए राष्ट्रीय राजमार्गों का विकास, रख-रखाव और प्रबन्धन करना और इससे जुड़े हुए अथवा आनुषंगिक मामलों को देखना है। भारतीय राष्ट्रीय राजमार्ग प्राधिकरण का गठन संसद के एक अधिनियम, भारतीय राष्ट्रीय राजमार्ग प्राधिकरण अधिनियम, 1988 के द्वारा किया गया था। प्राधिकरण ने फरवरी, 1995 में पूर्णकालिक अध्यक्ष और अन्य सदस्यों की नियुक्ति के साथ कार्य करना शुरू किया।
भारतीय राष्ट्रीय राजमार्ग प्राधिकरण को यह अधिदेश प्राप्त है कि वह राष्ट्रीय राजमार्ग विकास परियोजना को क्रियांवित करे। यह परियोजना कार्यान्वयन के चरणों में है। 
राष्ट्रीय राजमार्ग प्राधिकरण का दायित्व यह भी है कि कई राजमार्गों पर टोल प्राप्त करे। 
भारतीय राष्ट्रीय राजमार्ग प्राधिकरण पूर्वोत्तर क्षेत्र के लिए विशेष त्वरित सड़क विकास कार्यक्रम के कार्यान्वित करने में सहायता करता है; यह परियोजना पूर्वोत्तर क्षेत्र के उन राष्ट्रीय राजमार्गों का विकास करती है जो राज्य की राजधानियों को 2 गलियों या 4 गलियों से जोड़ते हैं।

