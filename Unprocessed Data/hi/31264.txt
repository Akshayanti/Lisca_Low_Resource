येलेना व्लादिमीरोवन्ना कोंडकोवा अंतरिक्ष की यात्रा करने वाली तीसरी सोवियत-रूसी महिला अंतरिक्ष यात्री थी जिन्होंने अंतरिक्ष में लंबी अवधि तक उड़ान भरी थी। अंतरिक्ष में उनकी पहली यात्रा 4 अक्टूबर 1994 को सोयुज टीएम -20 पर थी। और वह मीर स्पेस स्टेशन में पांच महीने रहने के बाद 22 मार्च 1995 को पृथ्वी पर लौट आई। उनका जन्म 30 मार्च 1957 को रूस के मॉस्को क्षेत्र में मितिशी में हुआ था।और उनका विवाह उनके ही कॉस्मोनाट साथी वैलेरी र्यूमिन से हुआ था। और उन्हें 1989 में अंतरिक्ष यात्री उम्मीदवार के रूप में चुना गया था। कोंडाकोवा की दूसरी उड़ान मई 1997 में मिशन एसटीएस -84 के दौरान संयुक्त राज्य अंतरिक्ष यान अटलांटिस पर एक मिशन विशेषज्ञ के रूप में हुई थी। वह अंतरिक्ष में जाने वाली आखिरी रूसी महिला थी, जो एलेना सेरवा की 25 सितंबर 2014 को अंतरराष्ट्रीय अंतरिक्ष स्टेशन की उड़ान के बाद ही अंतरिक्ष यात्रा कर पाई थी। 1999 में अंतरिक्ष से रिटायर्ड होने के बाद कोंडाकोवा ने रूसी संसद के निचले सदन ड्यूमा में एक डिप्टी के रूप में काम किया और रूसी संघ के हीरो के सम्मान से सम्मानित भी हुई।
