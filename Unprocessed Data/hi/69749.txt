जीतू राय एक नेपाली मूल के शूटर हैं जो भारत के लिए खेलते हैं। एक ही विश्व कप में दो पदक जीतने वाले वो प्रथम भारतीय और नेपाली हैं। ग्लासगो में आयोजित 2014 राष्ट्रमण्डल खेल में 28 जुलाई 2014 को 194.1 लेकर स्वर्ण पदक जीता। वे भारतीय सेना के नौजवान हैं। राय ने मई 2014 के विश्व कप में 10 मीटर एयर पिस्टल में स्वर्ण और 50 मीटर पिस्टल में रजत पदक जीता था। उन्हें 2016 में राजीव गांधी खेल रत्न पुरस्कार से सम्मानित किया गया।
उनका बचपन नेपाल के संखुवासभा जिले के गाँव में बीता। वह अपने पाँच भाई-बहनों में चौथे भाई हैं। राय का बचपन नेपाल में व्यतीत हुआ और वो 2006 में भारत आ गये तथा सेना में भर्ती हुए। वह भारतीय सेना की 11 गोरखा राइफल्स में नायब सूबेदार हैं। इस प्रकार से वे भारत के स्वतः नागरिक बन गये। उन्होंने 2011 के राष्ट्रीय खेलों में उत्तर प्रदेश की तरफ से भाग लिया था।
राय पहली बार 2010-11 में सेना के निशानेबाजी दस्ते में आये परन्तु असफलता के कारण उन्हें अपनी यूनिट में वापस भेज दिया गया तथा उनके महू में प्रशिक्षण का अंत हुआ।
जीतू ने वर्ष 2010 में पहली बार सेना की निशानेबाजी टीम में जगह बनायीं पर प्रदर्शन अच्छा नहीं होने के चलते उन्हें वापस यूनिट भेज दिया गया | लेकिन जीतू कहा हिम्मत हरने वाले थे ? उन्होंने जबरदस्त तैयारी की और उन्हें दोबारा 2011 में टीम की तरफ से खेलने का मौका मिला। हालाँकि  2011 के राष्ट्रीय खेलों में जीतू को उत्तर प्रदेश की तरफ से खेलने का भी मौका मिला पर उन्हें असली सफलता 2014 के एशियाई खेलों में मिली |
2014 में म्युनिक में हुए “ISSF वर्ल्ड कप” में इन्होंने 10m एयर पिस्टल स्पर्धा में रजत पदक जीता. इसके बाद मनिबोर में जीतू ने 50m पिस्टल स्पर्धा में रजत और 10m पिस्टल स्पर्धा में स्वर्ण पदक जीते | इस तरह वर्ल्ड कप के 9 दिनों में इन्होंने 3 पदक जीते और भारत के लिए एक वर्ल्ड कप में 2 पदक जीतने वाले ये पहले खिलाड़ी बने |
सन 2016 के रियो ओलंपिक में जीतू राय ने 10m एयर पिस्तौल स्पर्धा में बहुत अच्छा प्रदर्शन किया | वे फाइनल तक भी पहुंचे, किन्तु फाइनल में उनका प्रदर्शन ज्यादा अच्छा नही रहा और वे 8वें स्थान में पहुंच कर, बिना किसी पदक के वापस लौट गए |

