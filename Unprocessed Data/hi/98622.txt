न्येनचेन थंगल्हा दक्षिणी तिब्बत में स्थित एक पर्वत है। यह पारहिमालय पर्वतमाला और उसकी न्येनचेन थंगल्हा उपशृंखला का सबसे ऊँचा पहाड़ है। न्येनचेन थंगल्हा इस उपशृंखला के पश्चिमी भाग में यरलुंग त्संगपो नदी और चांगथंग पठार की बंद जलसम्भर द्रोणियों के बीच में और नम्त्सो झील से दक्षिण में खड़ा है। प्रशासनिक रूप से यह तिब्बत के ल्हासा विभाग के दमझ़ुंग ज़िले में स्थित है । इस पहाड़ का तिब्बती संस्कृति में काफ़ी महत्व है और इसका उल्लेख कई तिब्बती लोककथाओं में मिलता है।
न्येनचेन थंगल्हा पारहिमालय श्रेणी का सबसे ऊँचा पर्वत है। चौड़ा होने की वजह से इसकी 7,000 मीटर से ऊँची तीन मुख्य चोटियाँ हैं जिनमें से सबसी ऊँची 7,162 मीटर की ऊँचाई रखती है। तीनों चोटियाँ 1986-1995 काल में चढ़ी जा चुकी थीं।
