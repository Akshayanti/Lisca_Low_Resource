लैंसडाउन तहसील भारत के उत्तराखंड राज्य में गढ़वाल जनपद की एक तहसील है। गढ़वाल जनपद के दक्षिणी भाग में स्थित इस तहसील के मुख्यालय लैंसडाउन छावनी में स्थित हैं। इसके पूर्व में धूमाकोट तहसील, पश्चिम में यमकेश्वर, और टिहरी गढ़वाल जनपद की नरेंद्रनगर तहसील, उत्तर में पौड़ी, सतपुली, चौबट्टाखाल और थलीसैण तहसील, तथा दक्षिण में कोटद्वार तहसील है। 
तहसील के अधिकार क्षेत्र में कुल 483 गाँव आते हैं, और 2011 की जनगणना के अनुसार इसकी जनसंख्या 77,621 है।
