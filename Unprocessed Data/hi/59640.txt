रहू घाट भारतीय राज्य राजस्थान के करौली जिले में चम्बल नदी पर स्थित एक प्राकृतिक झरना है। यह मंडरायल कस्बे से लगभग 8 किलोमीटर उत्तर-पूर्व में, रान्चोली नामक गाँव के समीप स्थित है। आसपास के लोग यहाँ झरने के प्राकृतिक दृश्य को देखने और पिकनिक मनाने आते हैं।
रहू घाट की भौगोलिक अवस्थिति 26.328 उत्तर अक्षांश एवं 77.319 पूर्व देशांतर पर है। यह चम्बल नदी के उस हिस्से में पड़ता है जहाँ यह नदी राजस्थान और मध्यप्रदेश के बीच सीमा बनाती है। यहाँ एक जलविद्युत केंद्र वर्ष 1994 से प्रस्तावित है जिसे अभी तक मंजूरी नहीं मिल पायी है।
