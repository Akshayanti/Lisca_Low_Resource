मनोज प्रभाकर एक पूर्व भारतीय क्रिकेट खिलाड़ी है। वह एक दाएं हाथ के मध्यम तेज गेंदबाज और निचले क्रम के बल्लेबाज थे, हालांकि उन्होंने कभी-कभी भारतीय क्रिकेट टीम के लिए पारी की शुरूआत भी की है। 1996 में में उन्होंने खेल से सेवानिवृत्ति ले ली थी।
प्रभाकर ने टेस्ट क्रिकेट में 96 विकेट, एक दिवसीय अंतर्राष्ट्रीय में 157 विकेट और प्रथम श्रेणी क्रिकेट में दिल्ली की ओर से खेलते हुए 385 से अधिक विकेट लिये हैं। उन्होंने डरहम की ओर से काउन्टी क्रिकेट भी खेला है। प्रभाकर को उनकी धीमी और आउट स्विंग गेंदबाजी के लिए जाना जाता है जो उनका सबसे मजबूत हथियार था। वह निचले क्रम के एक उपयोगी और एक रक्षात्मक सलामी बल्लेबाज भी थे।
