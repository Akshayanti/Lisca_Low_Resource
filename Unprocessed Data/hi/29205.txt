एंटीगा, एंटीगुआ या अंटीगुआ जिसे मूल आबादी द्वारा वालाडली या वाडाडली के रूप में भी जाना जाता है, वेस्ट इंडीज का एक द्वीप है। यह कैरेबियाई क्षेत्र के लीवार्ड द्वीप समूह में से एक है और एंटीगुआ और बारबुडा के देश का मुख्य द्वीप है।
एंटीगा के पहले रहवासी गुआनाहाताबे लोग थे। अंततः आरावाक मूल भूमि से प्रवजन कर गए जिनके बाद कैरिब भी दूसरे स्थान पर चले गए। यूरोपीय उपनिवेशवाद से पूर्व 1943 में क्रिस्टोफर कोलम्बस पहले यूरोपीय थे जिन्होंने एंटीगा की धरती पर कदम रखा।
2011 की जनगणना के अनुसार एंटीगा की कुल जनसंख्या 80161 थी। इन जनगणना के आधार पर कुल जनसंख्या में जातीय समूहों का वितरण इस प्रकार है : 91 प्रतिशत अश्वेत, 4.4 प्रतिशत अन्य मिश्रित नस्लें एवं 1.7 प्रतिशत श्वेत तथा 2.9 प्रतिशत भाग अन्य।
एंटीगुआ लीवर्ड द्वीप समूह में स्थित है यह 281 वर्ग किलोमीटर में फैला हुआ है। इसका समुद्रतट 87 किलोमीटर लम्बा है। द्वीप पर सबसे ऊंचा स्थान 402 मीटर है।
एंटीगुआ की अर्थव्यवस्था पर्यटन पर निर्भर है, कई होटल और रिसॉर्ट्स समुद्र तट के आसपास स्थित हैं। द्वीप के एकल हवाई अड्डे, वीसी बर्ड एयरपोर्ट द्वारा वर्जिन अटलांटिक, ब्रिटिश एयरवेज, अमेरिकन एयरलाइंस, यूनाइटेड एयरलाइंस, डेल्टा एयर लाइन्स, कैरेबियाई एयरलाइंस, एयर कनाडा, वेस्टजेट, लाइट और जेटब्लुले सहित कई प्रमुख एयरलाइनों को सेवाएं प्रदान की जाती है। बारबूडा के लिए यहाँ से नियमित हवाई सेवा है।
चिकित्सा विषय में शिक्षा हेतु यहां यूनिवर्सिटी ऑफ़ हेल्थ साइंसेज एंटीगुआ और अमेरिकन यूनिवर्सिटी ऑफ एंटीगुआ कॉलेज ऑफ मेडिसीन नामक संस्थान भी है। इस प्रकार के शिक्षण संस्थान यहाँ की अर्थव्यवस्था में एक महत्वपूर्ण भूमिका निबाह रहे है।
एंटीगुआ ऑनलाइन जुआ को वैध बनाने, लाइसेंस और विनियमित करने वाले शुरुवाती देशों में से एक था। यह ऑनलाइन जुआ कंपनियों के निगमन के लिए एक प्राथमिक स्थान है। सॉफ्टवेयर कंपनी स्लयसॉफ्ट जो की एंटीगुआ में स्थित थी, वह तकनीकी कॉपीराइट कानूनों के उल्लंघन के लिए मुकदमा चलाने से बचने की इजाजत देती है विशेष रूप से संयुक्त राज्य में डिजिटल मिलेनियम कॉपीराइट एक्ट से।
अप्रैल 1983 में स्विस अमेरिकन बैंक लिमिटेड, बाद में जिसका नाम बदलकर ग्लोबल बैंक ऑफ कॉमर्स लिमिटेड कर दिया गया, एंटिगुआ में 1982 के लाइसेंस बैंक एक्ट के अंतर्गत अंतर्राष्ट्रीय व्यापार निगम द्वारा संचालित पहला अंतर्राष्ट्रीय वित्तीय संस्थान बन गया। खाता धारकों से जब्त किए गए निधि को जारी करने में विफल रहने के कारण बैंक पर संयुक्त राज्य अमरीका द्वारा मुकदमा चलाया गया। स्विस अमेरिकी बैंक की स्थापना ब्रूस रैपापोर्ट ने की थी।
एंटीगा का प्रमुख खेल क्रिकेट है, सर विवियन रिचर्ड्स सबसे प्रसिद्ध एंटिगुअन्स में से एक है, जिन्होंने वेस्ट इंडीज टीम के लिए खेलते हुए कप्तानी की थी। रिचर्ड्स ने एंटीगुआ रिक्रिएशन ग्राउंड में सबसे तेज़ टेस्ट शतक बनाये, यह एक ऐसा स्थल भी था जिसमें ब्रायन लारा ने 2 बार व्यक्तिगत टेस्ट पारी के लिए विश्व रिकार्ड तोड़ दिया । एंटीगुआ 2007 क्रिकेट विश्व कप का एक स्थान था जिसे सर विवियन रिचर्ड्स के नाम पर रख दिया गया। द्वीप के उत्तर में एक पुराने गन्ने के खेत पर इस हेतु एक नया मैदान बनाया गया था। युवाओं के बीच फुटबॉल और बास्केटबॉल दोनों लोकप्रिय हो रहे हैं। एंटीगुआ में कई गोल्फ कोर्स हैं। चहुँ और से पानी से घिरे होने के कारण जलक्रीडा आधारित खेल भी यहाँ लोकप्रिय है।
