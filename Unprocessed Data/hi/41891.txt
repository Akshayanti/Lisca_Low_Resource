बेटा अक्विलाए, जिसका बायर नाम भी यही है, गरुड़ तारामंडल का एक तारा है। यह एक G8IV श्रेणी का उपदानव तारा है। बेटा अक्विलाए का वर्णक्रम इतना स्थाई है कि 1943 से अन्य तारों का श्रेणीकरण अक्सर इस से तुलना कर के किया जाता है। यह तारा पृथ्वी से लगभग 44.7 प्रकाश वर्ष की दूरी पर हैं और यहाँ से देखी गई इसकी चमक +3.71 मैग्नीट्यूड है। यह एक प्रतीत होने वाला तारा दूरबीन से देखने पर दोहरा तारा नज़र आता है। इसका साथी तारा बेटा अक्विलाए बी कहलाता है और 12वे मैग्नीट्यूड की बहुत धुंधली चमक रखता है ।
बेटा अक्विलाए को "अलशाइन" भी कहते है। यह नाम अरबी भाषा के "الشاهين‎" से लिया गया है जिसका मतलब "बहरी" होता है।
बेटा अक्विलाए का व्यास सूरज के व्यास का 3.28 गुना है और इसका द्रव्यमान सौर द्रव्यमान का 1.26 गुना है। इसकी चमक सूरज से 6 गुना है। बेटा अक्विलाए की आयु 9.6 से 11.4 अरब वर्ष के बीच है।
