भारत शब्द से 'भारतीय उपमहाद्वीप', भारत गणतंत्र, या 'वृहत्तर भारत' आदि का आशय लिया जाता है। भारत का अंग्रेजी नाम 'इण्डिया' की उत्पत्ति सिंधु शब्द से हुई है जो यूनानियों द्वारा चौथी शती ईशा पूर्व से प्रचलन में है। इंडिया नाम पुरानी अंग्रेजी में 9वीं शती में और आधुनिक अंग्रेजी में 17वीं शती से मिलता है।
भारत को भारतवर्ष 'जम्बूद्वीप', भारतखण्ड, आर्यावर्त, हिन्दुस्तान, हिन्द आदि अन्य नामों से भी जाना जाता है।
जैन मत के अनुसार नाभिराज के पुत्र भगवान ऋषभदेव के पुत्र वर्तमान के प्रथम चक्रवर्ती सम्राट भरत चक्रवर्ती के नाम पर इस देश का नाम भारतवर्ष पड़ा।
हिन्दू ग्रन्थ, स्कन्ध पुराण के अनुसार: "ऋषभदेव नाभिराज के पुत्र थे, ऋषभ के पुत्र भरत थे, और इनके ही नाम पर इस देश का नाम "भारतवर्ष" पड़ा"|
