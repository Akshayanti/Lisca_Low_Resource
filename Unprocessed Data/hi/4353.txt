निर्देशांक: 27°48′N 79°48′E / 27.8°N 79.8°E / 27.8; 79.8काँट भारत के राज्य उत्तर प्रदेश के शाहजहाँपुर जिले की नगर पंचायत के साथ-साथ एक प्राचीन व ऐतिहासिक स्थान है जो एक समृद्ध नगर में तेजी से तब्दील हो रहा है।
भारतवर्ष के मानचित्र पर काँट की स्थिति 27°48′N 79°48′E / 27.8°N 79.8°E / 27.8; 79.8 है। समुद्र तल से इसकी ऊँचाई 147 मीटर या 482 फुट है।
सन् 1940 तक यह नगर कभी ब्रिटिश सेना का हेडक्वार्टर हुआ करता था। समय ने फिर करवट बदली और शाहजहाँपुर मुख्य शहर से मात्र 10 कि0मी0 दूरी पर स्थित यह कस्बा अब बहुत तेजी से विकास कर रहा है।
सन् 2001 की भारतवर्ष की जनगणना के अनुसार काँट की कुल जनसंख्या 21,301 थी, जिसमें पुरुष 53% और स्त्रियाँ 47%.थीं। काँट की औसत साक्षरता दर 30% थी जो उस समय की राष्ट्रीय औसत साक्षरता दर से काफी कम थी। पुरुषों में यह दर मात्र 37% और स्त्रियों में 23%.ही थी। यहाँ की कुल जनसंख्या का 20% वे बच्चे थे जिनकी आयु 6 वर्ष से भी कम थी।
वर्तमान काल में जो शैक्षणिक संस्थायें यहाँ के भौगोलिक क्षेत्र की जनसंख्या को शिक्षा देने का कार्य कर रही हैं, उनके नाम इस प्रकार हैं:
शाहजहाँपुर से जलालाबाद को जाने वाले मुख्य मार्ग पर स्थित होने के कारण यहाँ से रोडवेज द्वारा दिल्ली, लखनऊ, कानपुर, इटावा, फर्रुखाबाद आदि शहरों को आसानी से पहुँचा जा सकता है।
