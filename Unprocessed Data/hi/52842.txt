गारो राष्ट्रीय परिषद पूर्वोत्तर भारत के मेघालय राज्य की एक राजनीतिक पार्टी है। क्लिफर्ड आर॰ मारक द्वारा स्थापित यह पार्टी मेघालय के गारो बहुल तीन जिलों, पश्चिमी गारो हिल्स, पूर्वी गारो हिल्स, और दक्षिणी गारो हिल्स से, गारोलैंड नामक एक नए राज्य के निर्माण के लिए प्रयासरत है।
जीएनसी ने 2002 में हुए गारो हिल्स स्वायत्त जिला परिषद चुनावों में एक सीट पर विजय प्राप्त की। इसके बाद 2003 में हुए मेघालय राज्य के विधानसभा चुनाव में, जीएनसी ने सात उम्मीदवार उतारे, जिन्हें कुल 8,483 मत प्राप्त हुए। क्लिफर्ड मारक, जो राज्य विधायिका में जीएनसी के एकमात्र विधायक रहे, जिगर और गुर्दे की बीमारी के कारण 1 मार्च 2015 को मृत्यु को प्राप्त हो गए। 
