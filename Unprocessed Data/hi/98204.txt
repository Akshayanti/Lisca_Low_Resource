रोसेटा यूरोपीय अंतरिक्ष अभिकरण का एक अंतरिक्ष यान है जिसे 2 मार्च 2004 को पृथ्वी से छोड़ा गया था। इसका ध्येय 67पी/चुरयुमोव-गेरासिमेंको नामक धूमकेतु के समीप पहुँचकर उसका अध्ययन करना है। यह यान सन् 2014 के मध्य में उस धूमकेतु तक पहुँचेगा और फिर उसके इर्द-गिर्द कक्षा में परिक्रमा करेगा। 10 नवम्बर 2014 को इस से एक छोटा-सा फाईले नमक शोध-यान धूमकेतु की सतह पर उतारकर और क़रीब से उसका अध्ययन करेगा।
धूमकेतु तक पहुँचने के लिए रोसेटा यान को हमारे सौर मंडल के क्षुद्रग्रह घेरे को पार करना ज़रूरी था। इसने सितम्बर 2008 में क्षुद्रग्रह 2867 श्टाइन्स​ को और जुलाई 2008 में 21 ल्यूटीशीया को पास से देखा। जून 2011 से इस यान को एक निद्रा अवस्था में डाल दिया गया जिस दौरान यह चुप-चाप अपने लक्ष्य की ओर बढ़ रहा है।
