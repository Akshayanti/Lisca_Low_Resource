अमृतयोग ज्योतिषशास्त्र का एक योगविशेष। ज्योतिष में वर्णित आनंद आदि 28 योगों में 21वाँ योग अमृतयोग है। यह योग अपने नाम के अनुसार अमृतत्व फल देने वाला है अत: इस योग में यात्रा आदि शुभ कार्य श्रेष्ठ माने जाते हैं।
निम्नलिखित स्थितियों में अमृतयोग माना जाता है:
 रविवार उत्तराषाढ़ नक्षत्र,
 सोमवार शतभिषा नक्षत्र,
 भौमवार अश्विनी नक्षत्र,
 बुधवार मृगशिरा नक्षत्र,
 गुरुवार श्लेषा नक्षत्र,
 शुक्रवार हस्त नक्षत्र तथा
 शनिवार अनुराधा नक्षत्र।
