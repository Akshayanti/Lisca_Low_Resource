डॉकी या डौकी मेघालय के पश्चिम जयन्तिया हिल्स जिले में स्थित में एक कस्बा है।
यह 25°11′0″N 92°1′0″E / 25.18333°N 92.01667°E / 25.18333; 92.01667, पर भारत और बांग्लादेश के बीच सीमा पर स्थित है। 
डॉकी एकीकृत चेक पोस्ट या डॉकी सीमा भारत-बांग्लादेश सीमा पार करने हेतु कुछ सड़क मार्गों में से एक है। यहां डॉकी-तमाबील सीमा है जिसकी बांग्लादेश पोस्ट तमाबील है। यह मेघालय के पश्चिम जयन्तिया हिल्स जिले के दक्षिणी भाग में स्थित है। यहां डॉकी आईसीपी आधारशिला भी स्थित है जिसे जनवरी 2017 में स्थापित किया गया था और यह फ़रवरी 2018 से प्रचालन में है। इसका प्रयोग मुख्यतः बांग्लादेश को कोयला निर्यात करने हेतु किया जाता है। पीक सीजन में कुछ 500 ट्रक यहां से प्रतिदिन सीमा पार करते हैं। 
शिलांग के बड़ा बाजार से प्रतिदिन प्रातः बसें चलती हैं जो लगभग 70 किलोमीटर  यात्रा कर सीमा तक पहुंचती हैं। सीमा के दूसरी ओर बांग्लादेश का तमाबील बस स्टेशन यहां से 1.5 किलोमीटर दूर है जहां से नियमित रूप से सिल्हट 55 किलोमीटर दूर के लिये बस सेवा चलती है । 
डॉकी मं उम्न्गोट नदी पर एक कर्षण सेतु बना है। इसका निर्माण 1932 में अंग्रेजों द्वारा किया गया था। यह पश्चिम में खासी पर्वत को पूर्व में जयन्तिया पर्वत की ओर जोड़ता है।
