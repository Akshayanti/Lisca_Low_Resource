भारतीय प्रौद्योगिकी संस्थान पालक्काड केरल के पलक्कड़ में स्थित एक सार्वजनिक स्वायत्त अभियांत्रिकी और अनुसंधान संस्थान है। यह भारत के 2014 के केंद्रीय बजट में प्रस्तावित पांच नए आईआईटी में से एक है। इसके परिसर का उद्घाटन 3 अगस्त 2015 को पलक्कड़ में स्थित अस्थायी परिसर स्थान, अहिल्या एकीकृत परिसर पर हुआ था।
भारत के राष्ट्रपति प्रणब मुखर्जी द्वारा आईआईटी पलक्कड़ के प्रोफेसर-इन-इंचार्ज पी बी सुनील कुमार को निदेशक के रूप में नियुक्त किये जाने तक, आईआईटी मद्रास के निदेशक डॉ भास्कर राममूर्ति को मैनेटर निदेशक बनाया गया था। शिक्षण के स्तर को आईआईटी के अनुकूल रखने के लिए, आईआईटी मद्रास ने हाल ही में सेवानिवृत्त, पूर्व अध्यक्ष और विभिन्न विभागों के प्रमुख एवं अनुभवी प्रोफेसरों के एक समूह को नए परिसर में स्थायी और अस्थायी प्रोफेसरों दोनों के रूप में नियुक्त किया है।
आईआईटी पलक्कड़ शुरू में अहिल्या एकीकृत परिसर से काम कर रहा है, जबकि स्थायी परिसर पुदुसेरी पश्चिम में 500 एकड़ जमीन पर तैयार हो रहा है। आईआईटी के स्थायी परिसर के लिए भूमि अधिग्रहण फरवरी 2016 के मध्य तक पूरा होने की उम्मीद थी परन्तु, अधिग्रहण को और अधिक देरी हो गयी है।
अस्थायी परिसर में एक 55,000 वर्ग फुट शैक्षणिक भवन है, जिसमें छह कक्षा के कमरे, एक संगोष्ठी कक्ष, एक सभागार, पुस्तकालय, कैफेटेरिया और संकाय कार्यालय हैं। यह छात्रावास और खेल और मनोरंजन सुविधाओं के साथ हाई स्पीड इंटरनेट भी प्रदान करता है। छात्रों के पास अन्य आईआईटी के छात्रों के समान सुविधाएं हैं।
केरल की राज्य सरकार द्वारा पुडुससरी वेस्ट स्थान पर 500 एकड़ भू-अधिग्रहण की धीमी प्रगति के कारण आईआईटी पलक्कड़ स्थायी कैंपस का निर्माण में विलंभ हुआ और बाद में, अपनी प्रतिबद्धता बनाए रखने के लिए राज्य सरकार ने शेष 70.02 एकड़ जमीन आईआईटी को मुफ्त में दे दी। निर्माण दिसंबर 2016 के मध्य तक शुरू होगा।
आईआईटी पालक्काड में निम्नलिखित चार विभाग हैं:
वर्तमान में आईआईटी पलक्कड़ विभिन्न अभियांत्रिकी विषयों में चार वर्षीय बैचलर ऑफ टैक्नोलॉजी प्रोग्राम प्रदान करता है। अन्य आईआईटी के समान, स्नातक कार्यक्रमों में प्रवेश भारतीय प्रौद्योगिकी संस्थान संयुक्त प्रवेश परीक्षा के माध्यम से होता है।J निम्नलिखित चार विषयों में स्नातक कार्यक्रम उपलब्ध हैं:
