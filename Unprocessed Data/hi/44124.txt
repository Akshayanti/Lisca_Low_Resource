भैरहवा, दक्षिण-पश्चिम नेपाल में भारतीय सीमा के पास स्थित एक कस्बा, नगरपालिका एवं रूपनदेही जिले का मुख्यालय है। यह भारत के साथ कारोवार का प्रमुख नाका है। यह पोखरा से करीव 200 किमी पड़ता है। भैरहवा, लुम्विनी अंचल के रूपन्देही जिल्ले मे बुटवल नगर से 20 कि मि की दूरी पर है। इसका नया नाम सिद्धार्थनगर है। सन् 1991 की नेपाली जनगणना के अनुसार इसकी जनसंख्या 39,473 थी।
भैरहवा के स्थानीय निवासी अवधी और भोजपुरी बोलते हैं जबकि नेपाली यहाँ की राष्ट्रीय भाषा है। यह महात्मा बुद्ध की जन्मस्थली लुम्बिनी के लिये प्रवेशद्वार है। भारतीय सीमा के पास स्थित होने के कारण यह आयात-निर्यात व्यापार में प्रमुख भूमिका प्रदान करता है। इसी कारण भैरहवा को तराई क्षेत्र का वाणिज्य केन्द्र भी कहा जाता है।
