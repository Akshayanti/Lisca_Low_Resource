किज़िल रूस के तूवा गणराज्य प्रांत की राजधानी है। तूवा साइबेरिया क्षेत्र में स्थित है और एशिया के महाद्वीप के ठीक बीच में में होने के लिए मशहूर है। सन् 2010 में हुई जनगणना के अनुसार इसकी आबादी 1.1 लाख थी।
यह शहर येनिसेय नदी और माली येनिसेय नदी के संगम पर स्थित है । किज़िल की स्थापना 1914 में बेलोत्सार्स्क के नाम से हुई थी, जो पहले 1918 में बदलकर ख़ेम-बेल्दयिर और फिर 1926 में किज़िल रख दिया गया। तूवी भाषा और बहुत सी अन्य तुर्की भाषाओँ में 'किज़िल' शब्द का अर्थ 'लाल' होता है।
