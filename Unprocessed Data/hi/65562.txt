 इष्टि भारत में बनी संस्कृत फ़िल्म है। इसके निर्माता एवं निर्देशक जी प्रभ हैं। यह संस्कृत की चौथी फिल्म है।
इसे 2018 के इंटरनेशनल फिल्म फेस्टिवल ऑफ़ इंडिया, गोवा में प्रदर्शित किया गया।
इससे पहले संस्कृत में फिल्म ‘प्रियनामनासम’ बनी थी। इसे विनोद मंकार ने बनाया था। ये 17वीं शताब्दी के कवि उन्नई पर आधारित थी।
जी. प्रभा का कहना है कि फिल्म में डायलॉग्स की बजाय ज्यादा जोर विजुअल्स और कर्मकांडों पर है। लोगों को समझने के लिए इंग्लिश में सबटाइटल भी दिए गए हैं। इसके अलावा उन्होंने कहा:
‘मैंने कई निर्माताओं के चक्कर लगाए ताकि वो फिल्म को फाइनेंस कर दें। लेकिन बाद में मैंने अपने पैसों और दोस्तों के पैसों से ही फिल्म बनानी शुरू कर दी। मुझे पता था कि संस्कृत में होने की वजह से डिस्ट्रीब्यूटर बहुत उत्साह नहीं दिखाएंगे क्योंकि कमाई के लिहाज से ये फिल्म फायदेमंद नहीं है। कोई डिस्ट्रीब्यूटर से ये उम्मीद कर भी नहीं सकता कि वो एक संस्कृत फिल्म में अपना विश्वास दिखाएं। लेकिन मुझे ख़ुशी है कि फिल्म फेस्टिवल की ऑडियंस इसे सराह रही है।’
प्रभा के लिए दूसरा सबसे बड़ा चैलेन्ज था ऐसे एक्टर्स खोजना जो संस्कृत बोल सकें। नम्बूथरी के रोल के लिए प्रसिद्द एक्टर नेदुमुदी वेणु को चुना गया। प्रभा ने कहा कि उन्होंने वेणु को इसलिए चुना क्योंकि उन्होंने इससे पहले कुछ संस्कृत नाटक किए थे। उन्होंने 17 दिनों में एक फिल्म की शूटिंग ख़त्म की थी।
संस्कृत को हिन्दुओं की भाषा माने जाने पर डॉक्टर प्रभा को ऐतराज है। उन्होंने अलग-अलग धार्मिक बैकग्राउंड के छात्रों को पढ़ाया है। वो कहते हैं कि उनके पास बहुत से ईसाई लड़के आए थे जिन्होंने संस्कृत इसलिए सीखी ताकि हिन्दू धर्मग्रंथों की पढ़ाई कर सकें। किसी भी भाषा को किसी एक धर्म से नहीं जोड़ा जा सकता।
