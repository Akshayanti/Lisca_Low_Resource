कोदारी नेपाल-चीन सीमा पर एक गाँव है जो तिब्बत स्वशासित प्रदेश से लगा हुआ है। कोदारी बागमती अंचल के सिंधुपालचोक जिला में स्थित है। इसके दूसरी तरफ़ झांगमु कस्बा है जो तिब्बत स्वशाषित प्रदेश के न्यालम प्रदेश में स्थित है।
प्राचीन काल में यह हिमालय पार करने के लिये कारवाँओं का मार्ग था। नेवारी व्यापारी कोदारी से उत्तर की तरफ़ जाते हुए कुटी पास को पार करने के बाद दाहिने तरफ पूर्व की ओर तिब्बत के पठार को पार करते हुए ल्हासा जाते थे।
चीन ने 115 किलोमीटर लंबी काठमांडू-कोठारी सडक का निर्माण 1963-67 के दौरान किया था। नेपाल में यह अरानिको हाइवे और चीन में राष्ट्रीय महामार्ग 318 के नाम से जाना जाता है। 2011 में आई सूचना के मुताबिक नेपाल इस महामार्ग को 6 लेन वाला बनाने की योजना बना रहा है।
चीन ने 2008 में एक रेल परियोजना की शुरुवात की जिसमें उसने नेपाल-चीन सीमा पर मौजूद झांगमु को ल्हासा से जोडने की योजना बनाई। यह 1,956 किलोमीटर लंबे क्विंगहाइ-तिब्बत रेलवे का विस्तार थी।
कोदारी समुद्र तल से 2,515 मीटर की उँचाई पर स्थित है।कोदारी काठमांडू से 114 किलोमीटर दूर है। किसी भी साफ मौसम वाले दिन सडक के दोनो तरफ के हिमालय पर्वतमाला साफ देखी जा सकती है। झांगमु से न्यालम प्रदेश जिनके बीच की दूरी 33 किलोमीटर है पर्वतों की उँचाई 2,300 मीटर से 3,750 मीटर तक बढ जाती है।
कोदारी में अरानिको हाइवे चीन नेपाल मित्रता पुल से ठीक पहले।
चीन नेपाल मित्रता पुल नेपाल बायीं तरफ, और चीन सन कोसी नदी के दायीं तरफ़।
चीन नेपाल मित्रता पुल के पास काम करती हुई महिलाएँ।
कोशी अंचल
