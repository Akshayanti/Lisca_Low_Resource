दक्षिण प्रान्त लेबनान का एक प्रान्त है।
इस प्रान्त का तापमान लगभग 4 सेंटीग्रेड से 30 सेंटीग्रेड के बीच रहता है। सर्दियों में ऊँचाइयों पर बर्फ़ पड़ जाती है। इस प्रान्त से बहुत सी नदियाँ निकलती हैं, जिनमें लीतानी, ज़हरानी, अवाली और हासबानी नदियाँ शामिल हैं। यह प्रान्त अपने नीम्बू, संतरे और केलों की पैदावार के लिए जाना जाता है। यहाँ बहुत-से पुरातन स्थल हैं, जिनमें फ़ोनीशियाई और रोमन सभ्यता के अवशेष भी हैं। प्रान्त के सेयदा और सूर शहरों के इतिहास बहुत पुराने हैं। भूमध्य सागर के साथ लगा तटीय इलाक़ा बहुत से सैलानियों को आकर्षित करता है।
प्रांतीय आबादी के 76% लोग मुस्लिम हैं और 23.88% लोग ईसाई हैं।
