बोनोबो एक विलुप्तप्राय महावानर है। आम चिंपैंजी के साथ ये मनुष्य का सबसे करीबी जीवित रिश्तेदार है।
कई अध्ययनों से पता चला है कि बोनोबो समाज में मादाओं का स्थान ऊँचा है। मादाओं और नरों के बीच लड़ाई की स्थिति कम ही आती है और नर अपनी प्रजाति के बच्चों और वयस्क आयु तक नहीं पहुँचने वाले सदस्यों के प्रति सहिष्णुता दिखाते हैं। इस प्रजाति में माँ और बच्चों का सम्बन्ध शक्तिशाली है तथा पूरे जीवनकाल तक बना रहता है। हालाँकि अनुक्रम मौजूद है और एक उच्च श्रेणी की मादा का बेटा छोटी श्रेणी की मादा से ऊँचा होता है, फिर भी अन्य वानरों की तुलना में श्रेणी का बोनोबो समाज में महत्व कम है।
