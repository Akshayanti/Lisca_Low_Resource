डब्लू राष्ट्रीय उद्यान या डब्ल्यू रीजनल पार्क पश्चिम अफ्रीका की एक प्रमुख राष्ट्रीय उद्यान है जो कि नाइजर नदी के आस-पास डब्ल्यू आकार में फैला हुआ है। यह उद्यान नाइजर, बेनिन और बुर्किना फासो तीन देशों में में फैला हुआ हैं, और इसे तीनों सरकार द्वारा शासित किया जाता है।
तीनों देशों में मिलाकर, क्षेत्रीय उद्यान 10,000 किमी2 से अधिक क्षेत्र में फैला हुआ हैं, जोकि नाइजर के साथ मेक्रो नदी के डेल्टा द्वार आर्द्रभूमि निर्माण से एक मलेरिया क्षेत्र होने के कारण 1970 के दशक तक मनुष्यों द्वारा बड़े पैमाने पर अनिर्वासित था। प्राचीन काल में, यह क्षेत्र मानव निवास का एक प्रमुख क्षेत्र रहा है, जैसा की इस क्षेत्र में पाए जाने वाले महत्वपूर्ण पुरातात्विक स्थलों से पता चलता है।
राष्ट्रीय उद्यान में, पौधों की कुल 454 प्रजातियां दर्ज की गईं, जिनमें दो ऑर्किड प्रजाति केवल नाइजर में ही पाए गए थे।
उद्यान नाइजर में टाइगर झाड़ी पठार वितरण की दक्षिणी सीमा का भी गठन करता है।
उद्यान अपने बड़े स्तनधारियों के लिए जाना जाता है, जिनमें भू-शूकर, बबून, अफ्रीकी भैंस, स्याहगोश, चीता, अफ्रीकी झाड़ी हाथी, दरयाई घोड़ा, अफ्रीकी तेंदुए, पश्चिम अफ्रीकी शेर, सर्वल और जंगली सूअर आदि शामिल हैं। यह उद्यान पश्चिम अफ्रीका के कुछ अंतिम जंगली अफ्रीकी हाथियों का घर है। हालांकि, दुर्लभ पश्चिम अफ़्रीकी जिराफ, जो आज नाइजर के छोटे हिस्सों तक ही सीमित है, उद्यान से लुप्त हो चुके है। डब्ल्यू उद्यान लुप्तप्राय पश्चिम अफ्रीकी जंगली कुत्ते के झुंड़ के अन्तिम घर के लिए भी जाना जाता है, हालांकि यह प्रजाति अब क्षेत्र से समाप्त हो चुकी है।
राष्ट्रीय उद्यान उत्तर पश्चिमी अफ्रीकी चीता के लिए अंतिम गढ़ों में से एक है। डब्ल्यू-अरली-पेंडजारी संरक्षित क्षेत्र परिसर में 25 चीता की एक छोटी आबादी निवासित होने का अनुमान है।
डब्ल्यू राष्ट्रीय उद्यान में 350 से अधिक चिन्हित प्रजातियों के साथ, इसकी पक्षी आबादी, विशेष रूप से स्थानांतरित प्रवासित प्रजातियों के लिए भी जाना जाता है। पार्क को एक महत्वपूर्ण पक्षी क्षेत्र के रूप में बर्डलाइफ इंटरनेशनल द्वारा पहचान प्राप्त है।
