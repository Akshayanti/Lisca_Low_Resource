रे फिशर एक अमेरिकी अभिनेता है, जिन्हें थिएटर नाटक "द गुड, द बैड" और "द कन्फ्यूज्ड" में अपनी भूमिकाओं के लिए जाना जाता है। उन्होंने विल पावर के नाटक फ़ेच क्ले में मुक्केबाज़ मुहम्मद अली की भूमिका निभाई थी। वर्तमान में वह डीसी एक्सटेंडेड यूनिवर्स में विक्टर स्टोन / सायबॉर्ग की भूमिका निभा रहे हैं।
फिशर का जन्म मैरीलैंड के बाल्टिमोर नगर में हुआ था। उनका बचपन न्यू जर्सी के लॉनसाइड में बीता, जहाँ स्थित हैडन हाइट्स हाई स्कूल से उन्होंने प्रारम्भिक शिक्षा प्राप्त की। इसके बाद वह न्यू यॉर्क चले गए, जहाँ उन्होंने अमेरिकन म्यूजिकल एंड ड्रामेटिक अकाडेमी से अभिनय का प्रशिक्षण प्राप्त किया।
