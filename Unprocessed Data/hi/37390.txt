कामरान अकमल एक पाकिस्तानी क्रिकेट खिलाड़ी है जो पाकिस्तान के लिए टेस्ट, एक दिवसीय अंतर्राष्ट्रीय-क्रिकेट और ट्वेंटी -20 में दाएं हाथ के विकेट-कीपर-बल्लेबाज के तौर पर खेलते हैं। इन्होंने नवंबर 2002 में अपने अंतरराष्ट्रीय करियर की शुरूआत एक टेस्ट मैच के साथ की थी जो पाकिस्तान ने हरारे स्पोर्ट्स क्लब में मैच जीता था।
पाकिस्तान क्रिकेट टीम के इस विकेट-कीपर और बल्लेबाज का जन्म 13 जनवरी 1982 में लाहौर, पंजाब, पाकिस्तान में हुआ था। जबकि इन्होंने अपने क्रिकेट कैरियर की शुरुआत 2002 में की थी। अकमल के छोटे भाई उमर अकमल भी एक विकेट-कीपर और बल्लेबाज है साथ ही अंदन अकमल भी एक अच्छे उभरते हुए क्रिकेट खिलाड़ी जबकि बाबर आज़म और सफीर आज़म जो इनके भतीजे है वो भी क्रिकेट खिलाड़ी है।
विकेटकीपर और बल्लेबाज कामरान अकमल अपने घरेलू क्रिकेट मैच लाहौर लॉयन्स, लाहौर ईगल्स के लिए खेलते थे जबकि इंडियन प्रीमियर लीग में 2008 के सीजन में ये राजस्थान रॉयल्स के लिए खेले थे।
कामरान अकमल ने अपने क्रिकेट कैरियर की शुरुआत 9 नवम्बर 2002 को हरारे के क्रिकेट ग्राउंड में ज़िम्बाब्वे क्रिकेट टीम के खिलाफ टेस्ट मैच खेलकर की थी और और उस टेस्ट मैच में पाकिस्तानी टीम को जीत मिली थी। जबकि इन्होंने अपना अंतिम टेस्ट मैच 2010 में इंग्लैंड टीम के खिलाफ खेला था।
इसके बाद अकमल ने अपने एक दिवसीय अंतर्राष्ट्रीय क्रिकेट कैरियर की शुरुआत भी जल्द ही 23 नवम्बर 2002 को ज़िम्बाब्वे के ही खिलाफ की थी। अकमल ने अपने वनडे क्रिकेट में अब तक अप्रैल 2017 तक 157 मैचों में 3236 रन बना चुके हैं जिसमें 5 शतक भी शामिल है। ये पाकिस्तान के सबसे उभरे हुए विकेट-कीपर जाने जाते है।
जबकि अकमल ने अपने टी20 अंतर्राष्ट्रीय क्रिकेट कैरियर की शुरुआत 28 अगस्त 2006 में इंग्लैंड क्रिकेट टीम के खिलाफ की थी।
