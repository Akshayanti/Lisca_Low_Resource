लोगन 2017 की एक अमेरिकी सुपरहीरो फिल्म है, जो मार्वल कॉमिक्स के इसी नाम के एक चरित्र पर आधारित है। यह एक्स-मेन फिल्म श्रृंखला की दसवीं फिल्म है, और साथ ही वूल्वरिन चरित्र पर आधारित एक्स-मेन ऑरिजिंस: वूल्वरिन और द वूल्वरिन के बाद तीसरी और अंतिम एकल फ़िल्म है। मार्क मिलर और स्टीव मैकनिवेन की "ओल्ड मैन लॉगान" से प्रेरणा लेती यह फिल्म, वृद्ध हो चुके वूल्वरिन, और बेहद बीमार प्रोफेसर एक्स की कहानी है, जो डोनाल्ड पीयर्स के रीवरर्स और ज़ेंडर राइस के अल्कली-ट्रांजिएन गुटों से लौरा नाम की युवा म्युटेंट का बचाव करते हैं।
