मुकेश ऋषि हिन्दी फ़िल्मों के एक अभिनेता हैं।
मुकेश ऋषि का परिवार जम्मू में स्टोन क्रशिंग के व्यवसाय से जुड़ा था। चंडीगढ़ में स्नातक करने के बाद मुकेश मुंबई चले गए, जहां उन्होंने 2 वर्ष काम किया। वहाँ से वह फिजी गए, और फिजी में ही उन्होंने शादी कर ली। फिजी में कुछ साल काम करने के बाद वह न्यू ज़ीलैण्ड चले गए, और वहां एक दुकान के मैनेजर बन गए। 
न्यू ज़ीलैण्ड में ही उन्होंने अपने मॉडलिंग करियर की शुरुआत की, परन्तु दुकान के कामों के कारण वह उस समय मॉडलिंग को अधिक समय नहीं दे पाते थे। न्यू ज़ीलैण्ड में सात साल रहने के बाद वह मुंबई आ गए, और वहाँ उन्होंने रोशन तनेजा एक्टिंग स्कूल में दाखिला लिया।
