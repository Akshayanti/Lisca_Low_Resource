निक्को नेशनल पार्क कांटो क्षेत्र का एक राष्ट्रीय उद्यान हैं, जो जापान के होन्शू मुख्य द्वीप पर स्थित हैं। पार्क चार प्रान्तों में फैला हुआ हैं: टोचिइ, गनमा, फुकुशिमा, और निगाटा, और इसें 1934 में स्थापित किया गया था।
निक्को राष्ट्रीय उद्यान की स्थापना 20वीं सदी की शुरुआत में हुई थी। 1911 में जापानी प्रशासन ने इसे एक शाही उद्यान का दर्जा दिया था। 1931 में राष्ट्रीय उद्यान कानून पारित किया गया, और 1934 में निक्को राष्ट्रीय उद्यान की स्थापना की गई। पार्क का विस्तार 20वीं शताब्दी में किया गया। ओज़ राष्ट्रीय उद्यान पहले निक्को राष्ट्रीय उद्यान का हिस्सा था, लेकिन 2007 में इसे अलग कर एक राष्ट्रीय पार्क बना दिया गया।
यह उद्यान जापान में सबसे सुंदर स्थलों में से एक माना जाता हैं, और एक लोकप्रिय पर्यटन स्थल है। इसके अद्भुत दृश्यों के अलावा, उद्यान अपने ऐतिहासिक बौद्ध मंदिरों और शिंताओ तीर्थस्थानों के लिए उल्लेखनीय है, विशेषकर "निक्को तोशो-गु" और "रीन्नो-जी"। इन्हें यूनेस्को की विश्व धरोहर स्थल में "निक्को के मंदिर और तीर्थस्थानों" के तौर पर नामित किया गया है।
उद्यान में नि:शुल्क प्रवेश है, और इसे तीन क्षेत्रों में विभाजित किया गया है, जैसे निक्को, किनुगावा/कुरिमा और नसुकाशी/शीओबाड़ा।
निक्को राष्ट्रीय उद्यान, पौधों और पेड़ों की कई प्रजातियों के लिए प्रसिद्ध हैं, जिसमें मिज़ू-बशो, सफेद देवदार गोभी, ओजेगाहारा मार्शलैंड, मेपल, देवदार, और सुजी के लंबे पेड़ शामिल हैं। जापानी देवदार, निक्कों के चारों ओर सड़कों के किनारों पर लगे हुए हैं।
यह क्षेत्र विभिन्न भूगोल और वनस्पतिकी के कारण यहाँ वनस्पतियों और जीवों की एक बहुत विस्तृत विविधता देखने को मिलती हैं। जानवरों में, बड़े और छोटे स्तनपायी जंगल में रहते हैं। उनमें से, जापानी सिका हिरण और जापानी बन्दरों की संख्या अधिक हैं।
निक्को राष्ट्रीय उद्यान, लंबी पैदल यात्रा, स्कीइंग, कैंपिंग, गोल्फिंग और कई ऐतिहासिक गर्म पानी के झरने के लिए एक लोकप्रिय गंतव्य है। कुज़ेंजी झील के पास निक्को और ओकुनिको क्षेत्र, विशेष रूप से, अपने सुंदर शरदऋतु रंग के लिए प्रसिद्ध हैं।
