
डॅल्टा सिगनाए​, जिसका बायर नाम भी यही है, हंस तारामंडल का एक तारा है। पृथ्वी से देखी गई इस तारे की चमक 2.87 मैग्नीट्यूड है और यह हमसे लगभग 165 प्रकाश वर्ष की दूरी पर स्थित है। यह हंस तारामंडल का तीसरा सबसे रोशन तारा है।
डॅल्टा सिगनाए तारे को "रुख़​" भी कहते हैं। इतिहास में हंस तारामंडल की तुलना हंस व अन्य बड़े पक्षियों से की गई है और बाबिली सभ्यता में एक 'उरख़गा' नामक काल्पनिक पक्षी हुआ करता था जिसका नाम बिगड़कर अरबी भाषा में 'रुख़' हो गया और यही अब इस तारे का एक अनौपचारिक नाम भी है।
आँख से एक दिखने वाला डॅल्टा सिगनाए वास्तव में तीन तारों का मंडल है जिसके दो तारे एक-दूसरे के पास और तीसरा उनसे काफ़ी अधिक दूरी पर है। यह तारे इस प्रकार हैं:
