निर्देशांक: 29°04′03″N 79°31′05″E / 29.067618°N 79.518188°E / 29.067618; 79.518188
लालकुआँ उत्तराखण्ड राज्य के नैनीताल जनपद में स्थित एक नगर है। यह कुमाऊँ मण्डल के अंतर्गत आता है। लालकुआँ बिड़ला समूह की एक बड़ी पेपर मिल के लिए प्रसिद्ध है।
जहां अब लालकुआँ नगर है, वह क्षेत्र पहले घना जंगल था। वर्ष 1927 में जंगल को काटकर लोगों ने बसना शुरू किया। स्वतन्त्रता के बाद से ही स्थानीय लोगों ने उत्तर प्रदेश सरकार से इसे राजस्व गांव का दर्जा देने की मांग करना शुरू कर दिया। 23 दिसंबर 1975 को लालकुआँ को राजस्व ग्राम घोषित किया गया। 1978 में नगर के सर्वेक्षण एवं अभिलेखन की कार्यवाही शुरू की गयी, जिसमें यहां रहने वाले लोगों को खतौनी पर्ची दी गई, लेकिन अचानक उसे निरस्त कर दिया गया। 1978 में ही लालकुआँ को नगर पंचायत का दर्जा भी दे दिया गया। राज्य गठन के बाद 30 जुलाई 2005 को उत्तराखंड सरकार ने नगर का पुन: सर्वे कराया। जिसमें नगर की पूरी भूमि का नक्शा, क्षेत्रफल, खसरा तैयार किया गया।
लालकुआँ 29.067618°N 79.518188°E के निर्देशांकों पर स्थित है। समुद्र तल से इसकी ऊंचाई 260 मीटर है। यह राष्ट्रीय राजमार्ग 109 पर हल्द्वानी से 16 किलोमीटर, रुद्रपुर से 24 किलोमीटर, पंतनगर विमानक्षेत्र से 6 किलोमीटर तथा बरेली से 80 किलोमीटर की दूरी पर स्थित है।
2011 की जनगणना के अनुसार लालकुआँ की जनसंख्या 7,644 है जिसमें से 4,190 पुरुष हैं जबकि 3,454 महिलाएं हैं। 0-6 वर्ष की उम्र वाले बच्चों की संख्या 1017 है जो कुल आबादी का 13.30% है। नगर का लिंग अनुपात 824 महिलाएं प्रति 1000 पुरुष है। नगर की साक्षरता दर 83.08% है। पुरुषों में साक्षरता लगभग 88.79% है जबकि महिलाओं में साक्षरता दर 76.05% है। 
लालकुआँ जंक्शन रेलवे स्टेशन, मुख्य भवन
बरेली रोड
सेंचुरी पल्प एंड पेपर, लालकुआँ
लालकुआँ जंक्शन रेलवे स्टेशन, प्लेटफार्म
अल्मोड़ा · उत्तरकाशी · उधम सिंह नगर · चमोली गढ़वाल · चम्पावत · टिहरी गढ़वाल · देहरादून · पिथौरागढ़ · पौड़ी गढ़वाल · बागेश्वर · रुद्रप्रयाग · हरिद्वार 
