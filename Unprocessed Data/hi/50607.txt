बोइंग एक्स 51 वेवराइडर एक मानवरहित अनुसंधान स्कैमजेट विमान है जो हाइपरसोनिक उड़ान के लिए उपयोग होगा। यह मैक 5 और 21,000 किलोमीटर की ऊंचाई पर उड़ सकता है। 2005 में विमान को एक्स-51 नामित किया गया था। इसने 26 मई 2010 को अपना पहला पावर हाइपरसोनिक फ्लाइट पूरा किया था। दो असफल परीक्षण उड़ानों के बाद, एक्स-51 ने 1 मई 2013 को छह मिनट से ज्यादा की और 210 सेकंड के लिए मैक 5 से अधिक की गति पर सबसे लंबे समय तक संचालित हाइपरसॉनिक उड़ान के लिए गति की उड़ान पूरी कर ली।
वेवराइडर सामान्य तौर पर विमान को संदर्भित करता है जो अपने स्वयं के शॉक तरंगों द्वारा उत्पादित संपीड़न से लिफ्ट करने के लिए लाभ उठाते हैं। एक्स-51 कार्यक्रम संयुक्त राज्य वायुसेना, डीएआरएपीए, नासा, बोइंग, और प्रैट एंड व्हिटनी रॉकेटिनी द्वारा एक सहकारी प्रयास था। संयुक्त राज्य वायुसेना अनुसंधान प्रयोगशाला के भीतर एरोस्पेस सिस्टम डायरेक्टोरेट द्वारा कार्यक्रम का प्रबंधन किया गया था। एक्स-51 तकनीक का प्रयोग हाई स्पीड स्ट्रीक हथियार में किया जाएगा, जो कि मैक 5+ गति वाली मिसाइल होगी इसे 2020 के मध्य में सेना में शामिल किया जा सकता है।
1990 के दशक में, वायु सेना अनुसंधान प्रयोगशाला ने हाइपरसोनिक प्रणोदन के लिए हाईटेक कार्यक्रम शुरू किया। प्रैट एंड व्हिटनी को हाइड्रोकार्बन-इंधन वाला स्कैमजेट इंजन विकसित करने के लिए वायु सेना अनुसंधान प्रयोगशाला से एक अनुबंध प्राप्त हुआ, हाइड्रोकार्बन-इंधन वाला स्कैमजेट इंजन से एसजेएक्स 61 इंजन का विकास हुआ था। एसजेएक्स 61 इंजन मूलतः नासा एक्स-43 सी के लिए था, जो अंततः रद्द कर दिया गया था। 2003 के अंत में इस इंजन को वायु सेना अनुसंधान प्रयोगशाला के स्कैमजेट इंजन प्रदर्शक कार्यक्रम में लागू किया गया था। 27 सितंबर 2005 को स्कैमजेट फ्लाइट टेस्ट वाहन को एक्स-51 नाम से नामित किया गया।
उड़ान प्रदर्शनों में, एक्स-51 को बी-52 विमान द्वारा लगभग 50,000 फुट की ऊंचाई तक ले जाया जाता है और फिर प्रशांत महासागर के ऊपर से गिरा दिया जाता है। एक्स-51 को शुरू में एक ठोस रॉकेट बूस्टर द्वारा लगभग मैक 4.5 की गति तक प्रेरित किया गया। फिर रॉकेट बूस्टर को वाहन से अलग कर दिया जाता है। और वाहन को प्रैट एंड व्हिटनी के एसजेवाई 61 स्क्रैमजेट इंजिन द्वारा मैक 6 के निकट एक शीर्ष उड़ान की गति दी जाती है। एक्स-51 एसजेवाई 61 स्क्रामजेट के लिए जेपी-7 ईंधन का उपयोग करता है, जो अपने साथ 120 किलोग्राम ईधन लेकर जाता है।
बोइंग, वायुसेना से डेटा
सामान्य विशेषताएँ
प्रदर्शन
