गणित, कम्प्यूटर विज्ञान और भाषाविज्ञान में औपचारिक भाषा चिन्हों के स्ट्रिंगों का एक समुच्चय होता है जिनके साथ एक सम्बन्धित नियमों की सूची भी सम्मिलित हो। ऐसी औपचारिक भाषा की वर्णमाला चिन्हों व अक्षरों का वह समुच्चय होता है जिसके साथ उस भाषा के स्ट्रिंग बनाए जा सकें। किसी औपचारिक भाषा के मान्य स्ट्रिंगों को सुनिर्मित शब्द या सुनिर्मित फ़ॉर्मूला कहते हैं। अक्सर औपचारिक भाषाओं के साथ-साथ उसके शब्द निर्माण व प्रयोग के लिए एक औपचारिक व्याकरण भी परिभाषित होता है, जिसे उसका निर्माण नियम भी कहते हैं।
