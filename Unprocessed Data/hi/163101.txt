पंडित होशियारी लाल शर्मा कांग्रेस पार्टी से संबंधित भारतीय राजनेता है जो हरियाणा प्रदेश के जिला सिरसा से राजनीति में सक्रिय है | 1974 में कांग्रेस पार्टी ने उनकी लग्न एवं निष्ठा को पहचाना और उन्हें यूथ कांग्रेस का वार्ड प्रधान नियुक्त किया गया | अपनी मेहनत और जज्बे के दम पर उन्होंने कांग्रेस की नीतियों का प्रचार-प्रसार शुरू किया जल्द ही उनकी मेहनत की सराहना करते हुए उन्हें 1980 में यूथ कांग्रेस का सिरसा हल्के का प्रधान बनाया गया | 37 साल की आयु में 1984 में यूथ कांग्रेस का जिला प्रधान बनाने के साथ ही उनकी जिम्मेदारियों को बढ़ा दिया गया | इस ओहदे पर वे करीब 04 साल रहे | इन चार सालों में उन्होंने युवा कांग्रेस में अपना सर्वस्व सौंपते हुए पार्टी का गाँव-गाँव गली गली प्रचार किया | 1989 में हरियाणा में चौधरी देवीलाल की सरकार थी और सिरसा चौधरी देवीलाल का गृह जिला था | इस वक्त में सरकार के खिलाफ आवाज़ उठाना हर किसी के बस की बात नही थी | इसी वर्ष होशियारी लाल को शर्मा को जिला कांग्रेस कमेटी का महासचिव बनाया गया | सरकार की जनविरोधी नीतियों के खिलाफ आवाज़ उठाने के कारण उन्हें चंडीगढ़ की बुडैल जेल भेज दिया गया | 1992 में होशियारी लाल शर्मा को कांग्रेस सेवादल का जिला प्रधान बनाया जिसका कार्यभार उन्होंने वर्ष 2000 तक बखूबी निभाया | साल 2000 में उन्हें प्रदेश कांग्रेस कमेटी का संगठन सचिव बनाया गया | इस वक्त भी प्रदेश में इनेलो की सरकार थी, जिसकी जनविरोधी नीतियों के खिलाफ सिरसा में होशियारी लाल शर्मा की आवाज़ पुरजोर ढंग से गूंजी | सुभाष बस्ती से उजाड़े गये लोगों को प्लाट दिलाने की लड़ाई हो या गरीब तबके के हकों की आवाज़, होशियारी लाल शर्मा हर वक्त फ्रंट पर रहे | 2003 के इनेलो राज में सुभाष बस्ती से उजाड़े लोगों को होशियारी लाल शर्मा ने 25दिन तक धरना जारी रखकर इन्साफ दिलाया और उनके आवास की व्यवस्था करवाई | वर्ष 2000 में ही शहर की दयनीय हालत के मद्देनज़र शहर की विडियोग्राफी भी करवाई | इसके बाद वे प्रदेश कांग्रेस कमेटी के कार्यकारिणी सदस्य रहे | 2005 में उन्हें कांग्रेस का सिरसा जिला प्रधान नियुक्त किया गया | वें 2010 तक इस पद पर रहे | उन्होंने 2009 के लोकसभा चुनाव में कड़ी मेहनत करते हुए डॉ. अशोक तंवर को सांसद बनाने में महत्वपूर्ण भूमिका अदा की | बतौर जिला प्रधान उन्होंने सिरसा जिला में अनेक रैलियों का संचालन व अध्यक्षता की | 25 फरवरी 2007 को सिरसा की पुलिस लाइन में हुई कांग्रेस की नवयुग रैली में उन्होंने यूपीए चेयरपर्सन सोनिया गाँधी के साथ मंच साँझा करते हुए उन्हें चांदी का कदम का पेड़ भेंट किया | वर्ष 2012 में पंडित होशियारी लाल शर्मा को प्रदेश कांग्रेस कमेटी का प्रदेश प्रवक्ता बनाया गया |
