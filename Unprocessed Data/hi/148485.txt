सम्पादकीय कार्टूनिस्ट शेखर गुरेरा एक भारतीय कार्टूनिस्ट हैं। इन्हें दैनिक पाकेट कार्टून के माध्यम से भारत के राजनीतिक एवं सामाजिक परिवेश पर चंद शब्दों में गुदगुदाती हुई सटीक टिप्पणियों के लिए जाना जाता है। इनके दैनिक कार्टून अंग्रेजी, हिन्दी और क्षेत्रीय भाषा के दैनिक समाचार पत्रों: द पायनियर, पंजाब केसरी, नवोदय टाइम्स, हिंदसमाचार एवं जगबानी में प्रकाशित होते हैं। इन्होंने अपने कार्टून जीवन की शुरुआत 1984 में बतौर स्नातक कर रहे विज्ञान के एक छात्र, फ्रीलांसर के रूप में की थी।
शेखर गुरेरा का जनम 30 अगस्त 1965 को मोगा, पंजाब, भारत में हुआ। 1986 में मुलतानी मल मोदी कालेज, पटियाला, पंजाब से विज्ञान में स्नातक डिग्री प्राप्त की। गुड़गाँव स्थानांतरित होने के बाद 1990 में ललितकला महाविद्यालय, नई दिल्ली से एप्लाइड आर्ट्स में एक डिग्री प्राप्त की।गुरेरा का पहला कार्टून 1973 में एक पुरस्कार के संबंधित खबर के दौरान वीर प्रताप समाचारपत्र में प्रकाशित हुआ था। स्कूली शिक्षा के दौरान चित्रकला बतौर रुचि जारी रखी, जबकि विज्ञानं में स्नातक विद्यार्थी रहते पहला कार्टून अक्टूबर 1984 के दौरान पंजाब केसरी में प्रकाशित हुआ।
