रेखागणितम् जगन्नाथ सम्राट द्वारा संस्कृत भाषा में रचित ज्यामिति-विषयक ग्रन्थ है। 
'रेखागणितम्' में 15 अध्याय हैं। अध्याय 1, 2, 3, 4 तथा 6 में समतल ज्यामिति से सम्बन्धित विषयों का वर्णन है। अध्याय 5 में समानुपात के नियमों का वर्णन है जिसका 6ठे अध्याय में उपयोग हुआ है। अध्याय 7, 8 तथा 9 पूर्णतः अंकगणित से सम्बन्धित हैं। अध्याय 11 और उसके बाद के अध्यायों में ठोस ज्यामिति का वर्णन है। प्रत्येक अध्याय में अनेकों छोटे-छोटे 'क्षेत्रम्' हैं। 
