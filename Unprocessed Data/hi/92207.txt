आसिफ करीम एक पूर्व क्रिकेट खिलाड़ी है जो केन्या क्रिकेट टीम के लिए साल 1993 से 2003 तक खेले थे। साथ ही अपने राष्ट्र के लिए टेनिस भी खेल चुके है और इसी कारण आज ये ज्यादा लोकप्रिय है क्योंकि इन्होंने क्रिकेट और टेनिस दोनों ही अपने राष्ट्रीय टीम के लिए खेले है। ये दाहिने हाथ से बल्लेबाजी और स्लो लेफ्ट आर्म ऑर्थोडॉक्स गेंदबाजी किया करते थे।
आसिफ करीम ने अपना पहला एक दिवसीय अंतर्राष्ट्रीय मैच साल 1996 में भारतीय क्रिकेट टीम के खिलाफ खेला था और अंतिम मैच भी भारत के ही खिलाफ 2003 क्रिकेट विश्व कप में खेला था।
आसिफ करीम ने अपने एक दिवसीय अंतर्राष्ट्रीय क्रिकेट कैरियर में केन्या क्रिकेट टीम के लिए 34 मैच खेले थे जिसमें 27 विकेट हासिल किये थे और साथ ही बल्लेबाजी में 228 रन बनाये थे। वहीं घरेलू क्रिकेट में इन्होंने अपने समय में 40 लिस्ट ए क्रिकेट मैच खेले थे जिसमें महज 28 ही विकेट निकाल पाए थे।
क्रिकेट के अलावा आसिफ करीम ने 1998 में इजिप्ट के खिलाफ डेविस कप में खेलते हुए केन्या का प्रतिनिधित्व किया था। उन्होंने दो सिंगल मैच और एक युगल रबर मैच खेला था।
