महेश भट्ट
राज़ वर्ष 2002 में बनी हिन्दी भाषा की हाॅर्रर फिल्म है, जिसका निर्देशन विक्रम भट्ट, तथा फ़िल्म का निर्माण मुकेश भट्ट, कुमार एस. तौरानी और रमेश एस. तौरानी ने किया है ।फ़िल्म में कलाकार डीनो मोरिया तथा बिपाशा एक युवा दंपत्ति की भूमिका कर रहे हैं जो अपने टूटते वैवाहिक जीवन को संभालने के लिए ऊटी आते है । मगर जल्द ही नायिका को यह एहसास होता है कि उनके इस नए घर में एक प्रेतात्मा का भी वास है । उसकी पत्नी संजना समझ जाती है कि वह आत्मा उसके पति को ले जाना चाहती है । फ़िल्म को अनाधिकारिक रूप से हालीवुड फ़िल्म "व्हाट लाईज बिनीथ" का ही हिन्दी संस्करण माना जाता है ।
फ़िल्म की शुरुआत ऊटी के खुबसूरत जंगल में पिकनिक मनाने पहुंचे काॅलेज विद्यार्थियों से होती है । जिनमें से एक लड़की, निशा टोली से अलग हो जाती है, और जंगल किनारे बसे बंगले आसपास गुजरने दौरान उसपर रहस्य्मयी ढंग से हमला होता है । वह अपने तक पर हमला कर उसे जख्मी करती है, पर किसी तरह वह अपनी जान बचाता है । उसे वापिस हॉस्पिटल लाया जाता है, और मरने से पूर्व कुछेक देर के लिए उसकी आवाज और चेहरा बदल जाती है, वहां उपस्थित डॉक्टर बहुत हैरान होते हैं । वहीं आलौकिक घटनाओं के विशेषज्ञ प्रोफेसर अग्नि स्वरूप, पुलिस द्वारा इस अनसुलझी गुत्थी को हल करने के लिए उनकी सेवा लेती है ।  प्रोफेसर स्वरूप और पुलिसकर्मी, निशा के ब्वॉयफ्रेंड के साथ वापिस उसी घटनास्थल पर जाती है जहाँ निशा पर हमला होता है, इस निरिक्षण के नतीजे पर प्रोफेसर स्वरूप मानते है उस युवती पर किसी प्रेतात्मा ने ही हमला किया था । वह यह भी बताते है कि वह आत्मा किसी मकसद से ही जागी है और अपना मकसद पूरा किए बगैर वह रुकने वाली नहीं ।
कहानी की मोड़ मुंबई में एक बिजनेस पार्टी में शामिल संजना धनराज  और आदित्य धनराज पर घुमती है, जहाँ आदित्य कारोबारी बातों में इतना व्यस्त रहता है कि वह अपनी पत्नी तक की नहीं सुनता । वह आदित्य की जेब से कार की चाभी छीनी है और पार्टी छोड़कर घर को लौटती है । इस तेज रफ्तार में घर जाते वक्त, उसे अपने कानों पर एक रहस्यमयी आवाज सुनाई पड़ती है और कार से नियंत्रण खो देती है । हालांकि, आर्श्यचकित रूप से, इतनी भयानक दुर्घटना में भी वह बच जाती है । उसके ठीक होने बाद, संजना अपने पति से तलाक की अर्जी करती है; आदित्य, को अपनी गलती का एहसास होता है और अपनी व्यस्तता से दूर रहने के लिए अवकाश की योजना बनाता है । वह संजना से दुनिया में कहीं भी कुछ वक्त के लिए चलने को कहता है और संजना वापिस ऊटी चलने को कहती है ताकि अपने वैवाहिक समस्या सुधार सके ।
, आदित्य की पत्नी ।
फ़िल्म "राज़" के संगीत देने का कार्य संगीतकार नदीम-श्रवण ने किया है और इन्होंने ही इस श्रंखला के बेहतरीन धुनें तथा लाजवाब रिदम सजाया है । गीतों को हमीर ने कलमबद्ध किया है । इस अलबम के सभी गाने वर्ष 2002 के चार्टबस्टर थे जो युवाओं में काफी लोकप्रिय रहा था । अलका याज्ञनिक को उस वक्त फिल्मफेयर अवार्ड की ओर से उनके गाए "आपके प्यार में" के लिए सर्वश्रेष्ठ गायिका के लिए नामांकित किया गया ।वहीं अन्य गीत "आपके प्यार में", "जो भी कसमें खाई थी", "यहाँ पे सब शान्ति-शान्ति है" और "मैं अगर सामने" भी प्रदर्शन दौरान काफी चर्चित रहें और उस समय के शादी-ब्याह जैसे कार्यक्रम में यह खूब बजाए जाते रहें थे ।
