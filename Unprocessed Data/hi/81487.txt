केयूर भूषण भारत के स्वतन्त्रता सेनानी एवं छत्तीसगढ़ी साहित्यकार थे। 
भूषण का जन्म 1 मार्च 1928 को छत्तीसगढ़ के बेमेतरा जिले के जांता गांव में हुआ था। उन्होंने महात्मा गांधी के आह्वान पर अंग्रेजी सरकार के विरुद्ध 1942 के असहयोग आन्दोलन में भाग लिया और गिरफ्तार हुए। उस समय वह रायपुर केन्द्रीय जेल में सबसे कम उम्र के राजनीतिक बंदी थे। भूषण ने वर्ष 1980 से 1990 तक सांसद के रूप में लोकसभा में रायपुर क्षेत्र का प्रतिनिधित्व किया था। छत्तीसगढ़ सरकार ने वर्ष 2001 में राज्योत्सव के अवसर पर उन्हें पंडित रविशंकर शुक्ल सद्भावना पुरस्कार से सम्मानित किया था।
