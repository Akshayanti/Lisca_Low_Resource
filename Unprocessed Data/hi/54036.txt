दिल्ली नगर निगम एक शहर व नगर निगम है, जो दिल्ली के कुल नौ जिलों में कार्यरत है। यह दिल्ली में कार्यरत तीन नगर पालिकाओं में से एक है। शेष दो हैं नई दिल्ली नगर पालिका और दिल्ली छावनी बोर्ड। दिल्ली नगर निगम विश्व की सबसे बड़ी नगर पालिका संगठन है, जो कि अनुमानित 137.80 लाख नागरिकों को नागरिक सेवाएं प्रदान करती है। यह क्षेत्रफ़ल के हिसाब से भी मात्र टोक्यो से ही पीछे है।" नगर निगम 1397 वर्ग कि॰मी॰ का क्षेत्र देखता है। निगम की स्थापना 7 अप्रैल 1958 को भारतीय संसद के अधिनियम के अंतर्गत्त की गई थी। तब से ये नगरपालक संस्था अपने संविधान और प्रकार्यों में नगर के नागरिकों हेतु सदा सक्रिय रही है। अधिनियम 1993 में हुए संशोधन के बाद संस्था के संयोजन, प्रकार्यों, निगम के शासन एवं प्रशासन के मामलों में कई बदलाव आये थे।
पूरा एम.सी.डी क्षेत्र 12 मंडलों में बंटा हुआ है।:
अप्रैल 2007 के नगर पालिका चुनावों में भारतीय जनता पार्टी ने पूर्ण बहुमत प्राप्त किया था। उन्हें कुल 272 में से 168 वार्ड में चुना गया था। तब दिल्ली]] की वर्तमान महापौर आरती मेहरा बनीं थीं। भारतीय राष्ट्रीय कांग्रेस को मात्र 64 वार्डों में ही चुना गया। शेष वार्डों में निर्दलीय व अन्य प्रत्याशि जीते।
2001 के अनुसार भारत जनगणना अनुसार, दिल्ली नगर निगम के अधीन कुल जनसंख्या 9817,439 है। इसमें से पुरुष संख्या 55% एवं महिलाएं 45% हैं। यहां की साक्षरता दर 72% है, जो कि राष्ट्रीय औसत 59.5% से कहीं ज्यादा है। यहां की 13% जनसंख्या छः वर्ष से नीचे है। 
