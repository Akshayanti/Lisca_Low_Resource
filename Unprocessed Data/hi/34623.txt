मुरैना का चौसठ योगिनी मंदिर मध्य प्रदेश के मुरैना जिले में मितावली नामक जगह स्थित एक प्राचीन मंदिर है। यह भारत के उन चौसठ योगिनी मंदिरों में से एक है जो अभी भी अच्छी दशा में बचे हैं। यह मंदिर एक वृत्तीय आधार पर निर्मित है और इसमें 64 कक्ष हैं। मध्य में एक खुला हुआ मण्डप है। यह मंदिर 1323 ई में बना था। ऐसा माना जाता है कि भारत का संसद भवन, इसी शैली पर निर्मित है। 
भारतीय पुरातत्व सर्वेक्षण ने इस मंदिर को प्राचीन ऐतिहसिक स्मारक घोषित किया है।
