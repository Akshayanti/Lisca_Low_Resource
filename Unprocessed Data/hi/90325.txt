निजामाबाद भारतीय राज्य तेलंगाना का एक जिला है। इस जिले का मुख्यालय निजामाबाद है।
प्राचीन काल में इन्‍द्रपुरी और इन्‍दूर के नाम से विख्‍यात आंध्रप्रदेश का निजामाबाद जिला अपनी समृद्ध संस्‍कृति के साथ-साथ ऐतिहासिक स्‍मारकों और प्राकृतिक सुंदरता के लिए जाना जाता है। इसका नाम हैदराबाद के निज़ाम के नाम पर रखा गया है।
इस जिले की सीमाएं करीमनगर, मेदक और नान्देड़ जिलों से मिलती हैं और पूर्व में आदिलाबाद से मिलती हैं। यह जिला चालुक्‍य, तुगलक, गोलकुंडा और निज़ाम शासकों के अधीन रह चुका है। इन सभी शासकों की अनेक निशानियां इस नगर में देखी जा सकती है। प्राकृतिक संसाधनों से भरपूर यह स्‍थान औद्योगिक विकास से पथ पर तेजी से अग्रसर हो रहा है। निजामाबाद से गोदावरी नदी आंध्रप्रदेश में प्रवेश कर इस राज्‍य को समृद्ध करने में अहम भूमिका अदा करती है।

