दिल्ली दुर्गा पूजा समिति, जिसे कश्मीरी गेट दुर्गा पूजा भी कहते हैं, दिल्ली की सबसे पुरानी दुर्गा पूजा समिति है। यह वर्तमान में बंगाली सीनियर सैकेण्डरी स्कूल, अलीपुर रोड, दिल्ली के प्रांगण में आयोजित होती है। इसका आरम्भ 1910 में रोशनपुरा काली मन्दिर, नई सड़क में बारोवरी पूजा के रूप में हुआ था। तब यह नगर में बसे प्रवासी बंगाली समुदाय का प्रयास था, विशेषकर एक बंगालि डॉक्टर हेमचन्द्र सेन। कालान्तर में लाला लछ्मी नारायण सेवं उनके पुत्र लाला गिरधारी लाल के सहयोग से फतेहपुरी मस्जिद के निकट स्थित उनकी धर्मशाला में स्थान मिलने पर 1913-1946 के दौरान फली फूली।
1910 से पूर्व दिल्ली में प्रथम दुर्गा पूजा के वर्णन 1842 में राजशाही के मजूमदार के यहां, उसके बाद अगली दो पूजाएं 1875 एवं 1904 में आयोजित हुई थीं। हालांकि ये सभी निजी पूजाएं थीं जो बाद में बंद हो गयीं।

