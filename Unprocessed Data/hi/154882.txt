प्रोग्रेस प्रकाशन सोवियत संघ के ज़माने में वहाँ का एक मुख्य किताबों का प्रकाशक था। प्रोग्रेस की स्थापना 1931 में की गई थी। वे अपनी साम्यवाद और सोवियत इतिहास से सम्बंधित किताबों के लिए जाने जाते थे हालांकि इसके अलावा वे कला, राजनीति, विज्ञान, बाल-साहित्य, उपन्यास, लघु उपन्यास, भाषा-शिक्षा और फ़ोटो संकलनों के लिए भी जाने जाते थे। उनकी पुस्तकों में 'सोवियत संघ का संक्षिप्त इतिहास' नामक किताब प्रसिद्ध थी।
प्रोग्रेस प्रकाशन की स्थापना सन् 1931 में 'विदेशी मज़दूर संघ प्रकाशन' के नाम से हुई। 1939 में इसका नाम बदलकर 'विदेशी भाषा साहित्य प्रकाशन गृह' रख दिया गया। 1963 के बाद इसका संगठन बदला गया और नाम भी बदलकर 'प्रोग्रेस' रख दिया गया। इसके निर्देशक 1970-76 तक यूरी तोरसुएव, 1976-87 तक सेदिख़ वोल्फ़ और 1987-96 तक आलेक्सान्द्र आलिचेव​ रहे।
