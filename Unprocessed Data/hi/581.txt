कागज का उपयोग लिखने एवं पैकेजिंग के लिये होता है। 
कागज-निर्माण की प्रक्रिया इस प्रकार है- जल में फाइबर के तनु मिश्रण को एक पर्दे से गुजारा जाता है ताकि पानी निकल जाय और पर्दे पर रेशों की एक चटाई बन जाय। इस 'चटाई' में जो पानी बच जाता है उसे दबाकर और सुखाकर निकाला जाता है। इस प्रकार कागज बन जाता है। 19वीं शताब्दी में जब फोर्ड्रिनियर मशीन का आविष्कार हुआ तभी से अधिकांश कागज लकड़ी की लुगदी से बनाया जाता है। किन्तु रेशे के अन्य स्रोतों का उपयोग उच्च गुणवत्ता वाले कागज के निर्माण के लिये किया जाता है। पहले कागज चिन्दे और सन से भी बनाया जाता था।आज कल पेड़फ़्री काग़ज़ भी बनता है।
