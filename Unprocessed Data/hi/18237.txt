बीडब्ल्युएफ सुपर सीरीज का लोकार्पण 14 दिसम्बर 2006 को हुआ और 2007 में इसकी श्रृंखला शुरु हुई। विश्व बैडमिंटन संघ से मान्यता प्राप्त यह प्रतिष्ठित बैडमिंटन प्रतियोगिताओं की एक श्रँखला है। सुपर सीरीज की एक श्रृंखला में साल में विश्व भर में 12 प्रतियोगिताएँ आयोजित होती हैं। जिसमें से 5 सुपर सीरीज प्रीमियर होती हैं। साल के अंत में सफल खिलाडियों की सुपर सीरीज मास्टर्स फाइनल प्रतियोगिता होती है।
एक सुपर सीरीज प्रतियोगिता में कम से कम 2 लाख अमेरिकी डालर पुरस्कार राशि के रूप में दिए जाते हैं। एक सुपर सीरीज प्रीमियर प्रतियोगिता में कुल 3 लाख 50 हज़ार अमेरिकी डालर की इनामी राशि दी जाती है। मास्टर्स फाइनल में कम से कम 5 लाख अमेरिकी डालर की पुरस्कार राशि दी जाती है।

