निस्सिन फूड्स जापानी कम्पनी है जो त्वरित नूडल बनती है। इसकी स्थापना निस्सिन फ़ूड प्रोडक्ट्स कम्पनी, लिमिटेड ऑफ़ जापान के तौर 4 सितम्बर 1948 के दिन मोमोफुकू एण्डो द्वारा की गई थी। स्थापना के दस वर्ष पश्चात कम्पनी ने अपना सबसे पहला त्वरित नूडल उत्पाद चिकिन रैमेन बाज़ार में उतारा।
अमेरिकी गौण कम्पनी निस्सिन फूड्स की स्थापना 1970 में हुई और इसने त्वरित रैमेन नूडल उत्पाद को टॉप रैमेन नाम से बेचा। त्वरित नूडल और कप नूडल दोनों की ख़ोज मोमोफुकू एण्डो ने की। निस्सिन फूड्स का मुख्यालय योदोगावा, ओसाका में है। 1977 में नई इमारत के निर्माण के पश्चात कम्पनी अपने वर्तमान मुख्यालय में आई थी। 
निस्सिन फूड्स ने दुनिया के कई देशों में अपने कार्यालय और फैक्ट्रियाँ स्थापित की हैं, जैसे ब्राजील, हॉन्ग कॉन्ग, भारत, जर्मनी, थाइलैंड, चीन और मैक्सिको । इनके उत्पाद फिलीपींस, ताइवान, सिंगापुर, कनाडा, स्वीडन, मलेशिया और ऑस्ट्रेलिया में भी बेचे जाते हैं।

