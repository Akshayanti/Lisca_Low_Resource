नोंगखनम द्वीप भारत के पूर्वोत्तर पर्वतीय राज्य मेघालय में सबसे बड़ा एवं एशिया का दूसरा सबसे बड़ा नदी द्वीप है। इसका स्थान एशिया एवं भारत में असम के माजुली द्वीप के बाद आता है। यह पश्चिम खासी पर्वत जिले के मुख्यालय नोंगस्टोइन से लगभग 14 किलोमीटर दक्षिण में स्थित है। द्वीप का क्षेत्रफ़ल 20-25 किलोमीटर है। नोंगस्टोइन से लावसे, मावडुह और मवथार गांव होते हुए पैदल नोंगखनम का रास्ता ढाई घण्टे का है।
