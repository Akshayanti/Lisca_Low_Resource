गामा पॅगासाई, जिसका बायर नाम भी यही है, पर्णिन अश्व तारामंडल के क्षेत्र में स्थित एक तारा है। इसकी पृथ्वी से देखी गई चमक +2.83 मैग्नीट्यूड है। गामा पॅगासाई हमसे लगभग 335 प्रकाश वर्ष की दूरी पर स्थित है।
गामा पॅगासाई तारे को अंग्रेज़ी में "ऐलजीनिब" भी कहते हैं। इस नाम का मूल स्रोत अरबी भाषा का "अल-जनिब" है, जिसका अर्थ "तरफ़" होता है । ध्यान रहे कि यही नाम अल्फ़ा परसई तारे के लिए भी इस्तेमाल होता है जिस से असमंजस पैदा हो सकता है। पारम्परिक भारतीय खगोलशास्त्र में अल्फ़ा ऐन्ड्रौमिडे और गामा पॅगासाई तारों को इकठ्ठे उत्तरभाद्रपद नक्षत्र बुलाया जाता है।
गामा पॅगासाई B2 IV श्रेणी का दानव तारा है, जिसका द्रव्यमान हमारे सूरज के द्रव्यमान का 7 से 10 गुना और व्यास हमारे सूरज के व्यास का 4.5 गुना है। इसकी तारे की निहित चमक सूरज की लगभग 4,000 गुना है। यह एक बेटा सॅफ़ॅई परिवर्ती तारा है जिसकी चमक +2.78 और +2.89 मैग्नीट्यूड के दरमयान ऊपर-नीचे होती रहती है।
