नेय्मर डा सिल्वा सैंटोस जुनिओर सामान्यतः नेय्मर के रूप में जाने जाते हैं, लीग 1 में फ्रेंच क्लब पेरिस सेंट-जर्मेन के लिए खेलने वाले ब्राजील के एक फुटबॉल खिलाड़ी है।नेय्मर अपनी शुरुआती उम्र में ही सैंटोस में प्रमुखता में आये, जहां उन्होंने 17 साल की उम्र में अपनी पेशेवर शुरुआत की। उन्होंने क्लब को लगातार दो कैम्पियोनाटो पॉलिस्टा चैम्पियनशिप, एक कोपा डू ब्रासील और 2011 कोपा लिबर्टाडोरस को जीतने में मदद की, जो की सैंटोस का 1963 के बाद से पहला महाद्वीपीय खिताब था। नेय्मर ने 2011 और 2012 में दक्षिण अमेरिकी फुटबॉलर पुरस्कार जीता, जिसके बाद वह बार्सिलोना के साथ शामिल हो गए। लियोनेल मेस्सी और लुइस सुआरेज़ के साथ बारसा के हमला करने वाले त्रिक के हिस्से के रूप में, उन्होंने 2014-15 के सीज़न में ला लीगा, कोपा डेल रे, और यूईएफए चैंपियंस लीग का महाद्वीपीय त्रयी को जीता, जिसके बाद उन्होंने अगले वर्ष घरेलू डबल जीता। वह 2015 में फीफा बैलोन डी'ओर के लिए तीसरे स्थान पर रहे। अगस्त 2017 में, नेय्मर ने €222 मिलियन के कीर्तिमान समझौते के बाद बार्सिलोना से पेरिस सेंट-जर्मेन ज्वाइन किया, जिससे वह दुनिया के सबसे महंगे खिलाड़ी बन गए।
18 साल की उम्र में डेब्यू के बाद से, ब्राजील के लिए 83 मैचों में 53 गोल के साथ, नेय्मर अपने राष्ट्रीय टीम के चौथे सबसे ज्यादा गोल करने वाले खिलाड़ी हैं। वह 2011 के दक्षिण अमेरिकी युवा चैम्पियनशिप और 2013 फीफा कन्फेडरेशन कप में ब्राजील की जीत में एक महत्वपूर्ण खिलाड़ी थे। 2014 फीफा विश्व कप में उनकी भागीदारी चोट की वजह से बीच में रुक गयी थी और 2015 कोपा अमेरीका में निलंबन की वजह से। अगले साल उन्होंने ब्राज़ील की कप्तानी कर ब्राज़ील को 2016 ग्रीष्मकालीन ओलम्पिक में स्वर्ण पदक जीताकर पुरूष फुटबॉल को उनका सबसे पहला ओलम्पिक स्वर्ण पदक जितवाने में योगदान दिया।
वह अपनी त्वरण, गति, ड्रिब्लिंग, परिष्करण और दोनों पैरों की क्षमता के लिए जाने जाते हैं। उनकी खेल शैली ने उनके लिए प्रशंसा अर्जित की है। पूर्व दिग्गज ब्राजील खिलाड़ी पेले से उनकी तुलना की जाती है, खुद पेले ने नेय्मर के लिए कहा है की "नेय्मर एक शानदार खिलाड़ी हैं"। पिच से बाहर, वह दुनिया के सबसे प्रमुख खिलाड़ियों में से एक माने जाते हैं। ईएसपीएन के अनुसार, 2016 में वह विश्व के चौथे सबसे प्रसिद्ध एथलीट थे।
नेय्मर डा सिल्वा सैंटोस जुनिओर का जन्म साओ पाउलो राज्य में स्थित मोगी दास क्रुज़ेस में नेय्मर सैंटोस सीनियर और नादिन दा सिल्वा के परिवार में 5 फ़रवरी 1992 को हुआ था। उन्होंने अपना नाम अपने पिता से विरासत में लिया, जो एक पूर्व फुटबॉलर थे और अपने बेटे के सलाहकार बन गए जैसे जैसे नेय्मर की प्रतिभा बढ़ने लगी। नेय्मर ने अपने पिता की भूमिका पर टिप्पणी की: "मेरे पिता मेरे पक्ष में मेरी छोटी उम्र से हैं। वह चीजों का, मेरी वित्तीय और मेरे परिवार का ख्याल रखते है।" बड़े होते हुए, नेय्मर ने अपने फुटसल के प्रेम को गली फुटबॉल से जोडा।
2003 में वह अपने परिवार के साथ साओ विसेंटे स्थानांतरित हो गए, जहां उन्होंने पोर्त्युगीज़ सान्तिस्ता की युवा टीम की तरफ से खेलना शुरू किया। उसके बाद 2003 के आखिर में वह सैंटोस में स्थानांतरित हो गए, जहाँ पे वह सैंटोस एफसी में शामिल हो गए। अपने युवा करियर की सफलता और अतिरिक्त आय के साथ, उनके परिवार ने अपनी पहली संपत्ति खरीदी, विला बेलमिरो के बगल में एक घर। उनकी पारिवारिक जीवन की गुणवत्ता में सुधार हुआ, क्यूंकि 15 की उम्र पे नेय्मर एक महीने में 10,000 रियाल और 16 की उम्र पे हर महीने 125,000 रियाल कमा रहे थे। 17 साल की उम्र पे उन्होंने अपने पहले पूर्ण व्यावसायिक अनुबंध पर हस्ताक्षर किया, जिसके मुताबिक उन्हें सैंटोस की मुख्य टीम में उन्नत बनाया गया। फिर उन्होंने अपनी पहली प्रायोजनी सौदों पर हस्ताक्षर करना शुरू किया।
नेय्मर ने कम उम्र में ही फुटबॉल खेलना शुरू कर दिया था, जिसके बाद उन्हें 2003 में सैंटोस एफसी के द्वारा अनुबंध दिया गया था। वहां उन्हें सैंटोस की युवा अकादमी में शामिल किया गया था, जो कि कोतिन्हयो, क्लोदोआल्डो, डिएगो, एलानो और एलेक्स जैसे दिग्गज खिलाड़ियों की वजह से जानी जाती है। उन्होंने अपने क्लब करिअर की शुरुआत पेपे, पेले और रॉबिन्ह्यो जैसे खिलाड़ियों के साथ की, वहां उन्हें पेशी नाम से जाना जाता था। युवा अकादमी में उनकी दोस्ती पाउलो हेनरिक गान्सो से हुई। 14 की उम्र में, नेय्मर रियल मैड्रिड की युवा टीम में शामिल होने के लिए स्पेन चले गए, उस समय रियल मेड्रिड के पास रोनाल्डो, ज़िनेदिन जिदेन, डेविड बेखम, रॉबर्टो कार्लोस और रॉबिन्ह्यो जैसे शानदार खिलाड़ी थे।
