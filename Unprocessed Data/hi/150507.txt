 चोरगलिया उत्तराखण्ड राज्य के नैनीताल जिले में स्थित एक क़स्बा है। यह क़स्बा सितारगंज से हल्द्वानी के बीच वन क्षेत्र से गुजरने वाले राज्य राजमार्ग 40 पर स्थित है।
यह क़स्बा बहुत सारे गाँवों का समूह है | यह नैनीताल जिले में स्थित हल्द्वानी शहर से मात्र 23 किलोमीटर की दूरी पर स्थित है |
चोरगलिया के नाम के बारे में कहा जाता है कि चार गलियाँ होने के कारण इसे चार गलियाँ कहा जाता था जो समय के साथ अपभ्रंश होकर चोर गलिया हो गया जबकि कुछ लोगों का मानना है कि कभी इस सुरम्य घने जंगलों वाले मार्ग में चोर डाकुओं की बहुतायत थी, इसलिए इस क्षेत्र का नाम चोरगलिया पड़ा। 1978 में प्रख्यात स्वतन्त्रता सेनानी आचार्य नरेंद्र देव के नाम पर चोरगलिया का नाम नरेंद्रनगर रखा गया। तत्कालीन उत्तर प्रदेश सरकार ने इस नाम को मंजूरी भी दे दी थी, पर अंत में यह वापस चोरगलिया में बदल गया, क्योंकि राज्य के टिहरी गढ़वाल जिले में भी इसी नाम का एक नगर था। 2016 में चोरगलिया में आयोजित एक अन्य महापंचायत में इसका नाम नारायणनगर रखने का भी प्रस्ताव रखा गया।
चोरगलिया उत्तराखण्ड राज्य राजमार्ग 40 पर स्थित है, जो रामनगर से शुरू होकर हल्द्वानी-काठगोदाम होते हुए सितारगंज तक जाता है। उत्तर प्रदेश की राजधानी लखनऊ की ओर से आने वाले पर्यटकों के लिए नैनीताल जाने के लिए यह सबसे उपयुक्त मार्ग है।
चोरगलिया क्षेत्र से हल्द्वानी को जाने वाले उत्तराखण्ड राज्य राजमार्ग 40 में लगभग 7 किलोमीटर दूर से एक रास्ता सूर्या देवी मंदिर को जाता है, इस मंदिर की क्षेत्र में बहुत अधिक मान्यता है | यहाँ पर एक बरसाती नाला भी है, जो बरसात में खूब पानी लिए होता है, इसका नाम सूर्या नाला है |
चोरगलिया क्षेत्र से हल्द्वानी और सितारगंज हेतु प्राइवेट बस संचालित की जाती हैं, प्रत्येक 35 मिनट बाद बस उपलब्ध रहती हैं | उत्तराखंड परिवहन निगम की बस जो हल्द्वानी से टनकपुर की ओर तथा टनकपुर से हल्द्वानी की ओर जाती हैं इन बस के माध्यम से भी यातायात संचालित होता है |
यह क्षेत्र लालकुआँ विधानसभा निर्वाचन क्षेत्र, उत्तराखण्ड के अंतर्गत आता है | 56 लालकुआँ विधानसभा निर्वाचन क्षेत्र, उत्तराखण्ड वर्तमान में अनारक्षित सीट है | जिसके वर्तमान विधायक भारतीय जनता पार्टी के श्री नवीन चन्द्र दुमका हैं |
वर्तमान में यहाँ कक्षा 12 तक की शिक्षा व्यवस्था की सुविधा उपलब्ध है | विद्यालयों के नाम हैं-
1 G.D.J.M.PUBLIC SCHOOL CHORGALIYA
2 Hardatt Belwal Saraswati Shishu Mandir Chorgaliya
3 Govt Girls Inter College, Chorgaliya
4 Lakhanmandi Inter college, chorgaliya
5 Prabhat Tara Junior High School
6 Heritage Convent School
7 Government Primary School
वर्तमान में यहाँ दो बैंक मौजूद हैं -
1 बैंक ऑफ़ बड़ोदा 
2 कोआपरेटिव बैंक 
वर्तमान में यहाँ CHORGALIYA INDANE GAS SERVICE CHORGALYA नाम से गैस एजेंसी है जो पूरे क्षेत्र में गैस वितरण का कार्य करती है |


"चोरगलिया का नाम बदलने को महापंचायत शुरू, विरोधियों ने किया प्रदर्शन". हिन्दुस्तान. https://www.livehindustan.com/news/uttrakhand/article1-chorgaliya-haldwani-police-people-protest-panchayat-546732.html. अभिगमन तिथि: 10/09/2018. चोरगलिया, http://www.elections.in+.+"विधायक" . http://www.elections.in/uttarakhand/assembly-constituencies/mlas-list.html. 
अल्मोड़ा · उत्तरकाशी · उधम सिंह नगर · चमोली गढ़वाल · चम्पावत · टिहरी गढ़वाल · देहरादून · पिथौरागढ़ · पौड़ी गढ़वाल · बागेश्वर · रुद्रप्रयाग · हरिद्वार 
