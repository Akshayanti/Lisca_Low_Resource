जीत 1996 की राज कँवर द्वारा निर्देशित और साजिद नाडियाडवाला द्वारा निर्मित हिन्दी भाषा की एक्शन फ़िल्म है। इस फिल्म में सलमान खान, सनी देओल और करिश्मा कपूर प्रमुख भूमिका में हैं। अमरीश पुरी, दलीप ताहिल और आलोक नाथ सहायक भूमिकाओं में हैं। जबकि तबु विस्तारित विशेष उपस्थिति में दिखाई दी हैं। यह फ़िल्म बॉक्स ऑफिस इंडिया के मुताबिक टिकट खिड़की पर सुपरहिट रही थी।
काजल प्रोफेसर सिद्धांत शर्मा की बेटी हैं। करण गजराज चौधरी के लिए आपराधिक काम करता है। वह काजल से प्यार करता है और हर जगह उसका पीछा करता है। शुरुआत में, वह उसे नापसंद करती है। लेकिन धीरे-धीरे वे प्यार में पड़ जाती है और करण सामान्य जीवन में लौटने के लिए अपराध की दुनिया छोड़ देता है। राजीव उर्फ राजू अमेरिका से वापस आया है और उसकी शादी काजल से होनी है। काजल करण को छोड़ देती है। इससे उसका दिल टूट जाता है और वह तवायफ़ तुलसीबाई के पास जाने लगता है। राजू को पता लगता है कि उसके पिता और अंकल गजराज अवैध गतिविधियों में लिप्त हैं। वह अपने व्यापार को नष्ट करने की कोशिश करता है। इसलिये करण को राजू की हत्या का अनुबंध दिया जाता है। करण देखता है कि राजू काजल का पति है। अंत में करण सभी दुश्मनों को मार देता है। उसे भी गोली मार दी जाती है और वह मर जाता है।

फिल्म के सभी गाने लोकप्रिय हुए। 
सभी गीत समीर द्वारा लिखित; सारा संगीत नदीम-श्रवण द्वारा रचित।
फिल्म ने 1996 में भारतीय बॉक्स ऑफिस पर शानदार कमाई की और हिट की श्रेणी में शामिल हुई
