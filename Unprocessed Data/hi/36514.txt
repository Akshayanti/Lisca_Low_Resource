कुलदीप यादव  एक भारतीय क्रिकेट खिलाड़ी है जो घरेलू क्रिकेट उत्तरप्रदेश के लिए खेलते हैं। इन्होंने अपने टेस्ट क्रिकेट के कैरियर की शुरुआत ऑस्ट्रेलियाई क्रिकेट टीम के खिलाफ 26 मार्च 2017 को की थी।
कुलदीप यादव इंडियन प्रीमियर लीग में 2012 से 2014 तक मुम्बई इंडियन्स के लिए खेलते थे और 2014 से अब तक कोलकाता नाईट राइडर्स के लिए खेल रहे हैं। ये एक मुख्य रूप से गेंदबाज है।
कुलदीप यादव का जन्म उत्तर प्रदेश के उन्नाव जिले में 14 दिसंबर 1994 को हुआ। कुलदीप यादव के पिता का नाम राम सिंह यादव तथा माता का नाम ऊषा यादव है। कुलदीप यादव के क्रिकेटर बनने के सपने को पूरा करने के लिए उनका परिवार कानपुर शहर में बस गया। इनके पिता ईंट भट्ठे के मालिक थे। कुलदीप का बचपन से ही क्रिकेट के प्रति लगाव था, वे क्रिकेट में ही अपना भविष्य बनाना चाहते थे।
कुलदीप यादव ने अपने कैरियर की शुरुआत टेस्ट क्रिकेट के साथ 25 मार्च 2017 को ऑस्ट्रेलिया क्रिकेट टीम के खिलाफ धर्मशाला के हिमाचल प्रदेश क्रिकेट एसोसिएशन स्टेडियम में की थी। इसके बाद पहला एक दिवसीय अंतर्राष्ट्रीय मैच 23 जून 2017 को विंडीज टीम के खिलाफ पोर्ट ऑफ स्पेन में की थी तो पहला ट्वेन्टी-20 अंतरराष्ट्रीय मैच 9 जुलाई 2017 को वेस्टइंडीज के खिलाफ किंग्सटन में खेला।
टेस्ट में पदार्पण करने के बाद इन्हें फिर भारत के 2018 में इंग्लैंड दौरे पर टेस्ट टीम मौका दिया गया।
