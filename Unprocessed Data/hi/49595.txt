रॉबर्ट ली फ्रॉस्ट एक अमेरिकी कवि थे। उनकी रचनाएं अमेरिका में प्रकाशित होने से पहले इंग्लैंड में प्रकाशित हो चुकी थीं। ग्रामीण जीवन के यथार्थपूर्ण चित्रण और अमेरिकी देशज भाषा पर अधिकार की वजह से उन्हें साहित्य जगत मेंं बहुत सम्मान मिला। उनकी गिनती बीसवीं सदी के लोकप्रिय और समीक्षकों द्वारा सम्मानित कवि के रूप में की जाती है। फ्रॉस्ट को उनके लेखन के लिए ढेर सारे सम्मान मिले। सिर्फ कविता लेखन के लिए ही फ्रॉस्ट को चार बार पुलित्ज़र पुरस्कार से सम्मानित किया गया।
रॉबर्ट फ्रॉस्ट का जन्म संयुक्त राज्य अमेरिका के कैलिफोर्निया राज्य के सैन फ्रांसिस्को शहर में हुआ था। फ्रॉस्ट के पिता एक शिक्षक थे जो बाद में सैन फ्रांसिस्को एक सांध्य दैनिक अखबार के संपादक हो गए। उन्होंने सैन फ्रांसिस्को के टैक्स कलेक्टर के लिए भी आवेदन किया था लेकिन उन्हें सफलता नहीं मिल सकी। पिता की असमय मृत्यु का बाद फ्रॉस्ट अपने दादा के पास मेसाचुसेट्स आ गए जहां उनकी शिक्षा-दीक्षा हुई। हालांकि बतौर लेखक फ्रॉस्ट की पहचान आंचलिक या ग्राम्य भाषा के लेखक के रूप में हुई लेकिन उनकी परवरिश शहर में हुई थी। फ्रॉस्ट ने अपने पिता की तरह ही शुरुआत में एक शिक्षक के रूप में अपना करियर शुरू किया लेकिन जल्द ही समझ गए कि उनका क्षेत्र स्वतंत्र लेखन है।
अमेरिकी समीक्षक रेंडल जेरेल ने फ्रॉस्ट की रचनाओं के बारे में लिखा था कि फ्रॉस्ट बीसवीं सदी के महान अमेरिकी कवि थे। वे नहान जीवन मूल्यों वाले लेखक थे। जिस तरीके के उन्होंने आम इंसान के जीवन को सहजता से चित्रित किया था वो अन्य रचनाकारों के लिए दुष्कर कार्य था। उनकी भाषा का प्रवाह इतना सहज था कि उनके नाटकों में संवाद सजीव हो उठते थे। फ्रास्ट ने मूलत: कवितााएं और नाटक लिखे जिनमें प्रमुख रचानाएं हैं:
रॉबर्ट फ्रॉस्ट को साहित्य के नोबल पुरस्कार के लिए 31 बार नामांकित किया गया। तो वहीं जून 1922 में वेरमोंत के लीग ऑफ वुमन्स क्लब ने फ्रॉस्ट को पोएट लॉरेट ऑफ वेरमोंत चयनित किया, जिसका न्यू यॉर्क टाइम्स के संपादकीय में विरोध किया गया। हालांकि 22 जुलाई 1961 को राज्य विधायिका द्वारा प्रस्ताव पास करके एक विधेयक के जरिए फ्रॉस्ट को पोएट लॉरेट ऑफ वेरमोंत घोषित कर दिया गया। इसके अलावा फ्रॉस्ट को काव्य लेखन के लिए कुल चार बार पुलित्ज़र पुरस्कार से सम्मानित किया गया।
