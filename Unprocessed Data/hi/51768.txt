
क्लैमिडियेलीस बैक्टीरिया का एक जीववैज्ञानिक गण है। यह अविकल्पी कोशिकान्तरिक परजीवी होते हैं, यानि केवल किसी अन्य जीव की कोशिकाओं में ही पनप सकते हैं। क्लैमिडियेलीस गण में केवल वह जातियाँ शामिल हैं जिनमें क्लैमिडिया जैसा प्रजनन व जीवन चक्र हो और जिनके कम-से-कम 80% 16S rRNA अथवा 23S rRNA जीन-शृंखला क्लैमिडियेलीस की अन्य जातियों से समानता रखती हों। क्लैमिडियेलीस प्राणियों, कीटों और प्रोटोज़ोआ में रहती हैं।
