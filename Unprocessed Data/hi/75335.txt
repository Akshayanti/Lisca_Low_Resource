ईरान असेमान एयरलाइन्स उड़ान 3704: ईरान की असेमान एयरलाइंस का एक एटीआर-72 विमान 18 फरवरी 2018 को खराब मौसम के बीच पर्वतीय इलाके में दुर्घटनाग्रस्त हो गया। विमान में सवार चालक दल के छह सदस्यों सहित सभी 65 लोगों की मौत हो गई थी। एटीआर-72 विमान राजधानी तेहरान से यासुज जा रहा था। विमान ने तेहरान के मेहराबाद इंटरनेशनल एयरपोर्ट से उड़ान भरी और थोड़ी देर बाद उसका एयर ट्रैफिक कंट्रोल से संपर्क टूट गया। जिसके बाद यासुज शहर से 23 किमी की दूरी पर उतरने से पूर्व विमान जगरोस पर्वत माला के देना पहाड़ से टकरा कर दुर्घटनाग्रस्त हो गया।.
विमान मेहराबाद अंतरराष्ट्रीय हवाई अड्डे, से यासुज हवाई अड्डे को एक घरेलू अनुसूचित यात्री उड़ान का संचालन कर रहा था। विमान ने तेहरान से लगभग 4:30 यूटीसी पर उड़ान भरी और एक घंटे बाद देना पर्वत से टकरा कर दुघर्टनाग्रस्त हो गया। सभी 59 यात्रियों और 6 चालक दल के सदस्यों की मौत हो गई। उड़ान ट्रैकिंग वेबसाइट फ्लाइटडार 24 के अनुसार, विमान का अंतिम सिग्नल 05:56 यूटीसी से पहले प्राप्त हुआ था, जब विमान दुर्घटनाग्रस्त हुआ 16975 फीट की उँचाई पर था।
