कर्ण विनोद शर्मा  एक भारतीय क्रिकेट खिलाड़ी है। ये घरेलू क्रिकेट उत्तर प्रदेश के लिए खेलते हैं। शर्मा एक हरफनमौला खिलाड़ी है। ये बाएं हाथ से लेग ब्रेक गूगली गेंदबाजी करते हैं जबकि दाहिने हाथ से बल्लेबाजी करते हैं। इन्होंने अपने अंतर्राष्ट्रीय क्रिकेट की शुरुआत ट्वेन्टी-ट्वेन्टी क्रिकेट मैच खेलकर की थी, वो मैच 2014 में इंग्लैंड क्रिकेट टीम के ख़िलाफ़ खेला गया था। जबकि एक दिवसीय अंतर्राष्ट्रीय क्रिकेट की शुरुआत 2014-15 में श्रीलंका के ख़िलाफ़ की थी। इन्होंने अपने टेस्ट क्रिकेट की शुरुआत 09 दिसम्बर 2014 को ऑस्ट्रेलियाई टीम के ख़िलाफ़ की थी।
इन्होंने अपने प्रथम श्रेणी क्रिकेट की शुरुआत 2007/08 में रणजी ट्रॉफी के अंतर्गत करनैल सिंह स्टेडियम में जम्मू और कश्मीर के ख़िलाफ़ की थी, उस मैच में इन्होंने विशेष रूप से बल्लेबाज की भूमिका निभाई थी। इसमें इन्होंने 17 चौकों से 232 गेंदों पर 120 रन बनाए थे। और वो मैच पारी और 88 रनों से जीते थे। 
कर्ण शर्मा ने अपने ट्वेन्टी-ट्वेन्टी की शुरुआत 07 सितंबर 2014 को इंग्लैंड क्रिकेट टीम के ख़िलाफ़ शुरुआत की थी। 
इसके अलावा कर्ण शर्मा ने 13 नवंबर 2014 को श्रीलंकाई क्रिकेट टीम के ख़िलाफ़ एकदिवसीय मैचों की शुरुआत की थी। लेकिन दुर्भाग्य से वह पहली गेंद पर चोटिल हो गए थे इस कारण टीम के लिए बल्लेबाजी करने का मौका नहीं मिला। 
कर्ण शर्मा ने अपने टेस्ट क्रिकेट की शुरुआत 09 दिसंबर 2014 को ऑस्ट्रेलिया क्रिकेट टीम के ख़िलाफ़ की थी, यानी तक़रीबन अपने एकदिवसीय पदार्पण के एक महीने के भीतर टेस्ट की शुरुआत भी करदी। अपने पहले मैच में इन्होंने दोनों पारियों में 4 विकेट लिए थे और आईपीएल टीम के साथी डेविड वॉर्नर को दो बार आउट किया था। हालांकि उन्होंने दोनों पारियों में केवल 8 रन ही बना पाये थे।
कर्ण शर्मा ने इंडियन प्रीमियर लीग की शुरुआत 2009 में की थी। कर्ण शर्मा सबसे पहले रॉयल चैलेंजर्स बैंगलोर के लिए खेले थे इसके बाद 2013 से 2016 के मध्य ये सनराइजर्स हैदराबाद के लिए खेले थे। जबकि 2017 से अब तक ये मुम्बई इंडियन्स की फ्रैंचाइज के लिए खेलते हैं।
