रॉयल नेवी यूनाइटेड किंगडम की नौसेना को कहा जाता है। 
एचएमएस क्वीन एलिजाबेथ को ब्रिटेन का सबसे अत्याधुनिक युद्धपोत कहा गया. आठ साल के निर्माण के फौरन बाद विमानवाही युद्धपोत को नौसेना में शामिल कर लिया गया. समंदर में उसका ट्रायल शुरू हो गया. नौसेना को उम्मीद थी कि सब कुछ ठीक होगा और दो हफ्ते बाद महारानी एलिजाबेथ अपने हाथों से इसका उद्घाटन करेंगी.
लेकिन रंग में भंग हो गया. 3.1 अरब पाउंड वाले युद्धपोत में एक बड़ा छेद मिला है. छेद जहाज को चलाने वाले प्रोपेलर के पास है. सुराख के जरिये युद्धपोत में हर घंटे 200 लीटर पानी भर रहा है. ब्रिटिश नौसेना रॉयल नेवी के प्रवक्ता के मुताबिक, "कॉन्ट्रैक्ट के तहत रिपेयर का काम शुरू हो चुका है."
