लोगर अफ़्ग़ानिस्तान का एक प्रांत है जो उस देश के पूर्व में स्थित है। इस प्रान्त का क्षेत्रफल 3,880 वर्ग किमी है और इसकी आबादी सन् 2008 में लगभग 3.3 से 5.5 लाख के बीच अनुमानित की गई थी । इस प्रान्त की राजधानी पुल-ए-आलम शहर है। इस प्रान्त के 60% निवासी पश्तून और 40% फ़ारसी-भाषी ताजिक लोग है।
'लोगर' नाम पश्तो के 'लोय' और 'ग़र' शब्दों को जोड़कर बना है। क्योंकि संस्कृत और पश्तो दोनों हिन्द-ईरानी भाषाएँ हैं इसलिए इनमें बहुत से मिलते-जुलते सजातीय शब्द हैं। पश्तो का 'ग़र' शब्द संस्कृत के 'गिरि' शब्द का सजातीय है और दोनों का अर्थ 'पहाड़' है।
