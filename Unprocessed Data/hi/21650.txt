ऐरो 3 या हेट्ज 3 एक बाहरी वायुमंडलीय एंटी बैलिस्टिक मिसाइल है, जो इसराइल और संयुक्त राज्य अमेरिका द्वारा संयुक्त रूप से वित्त पोषित और विकसित है। इसे इजरायल एयरोस्पेस इंडस्ट्रीज और बोइंग द्वारा विकसित किया गया है। इसकी इजरायल के रक्षा मंत्रालय के "होमा" प्रशासन और अमेरिकी मिसाइल डिफेन्स एजेंसी द्वारा देखरेख की जाती है। यह परमाणु, रासायनिक, जैविक या पारंपरिक हथियार ले जाने वाली अंतरमहाद्वीपीय बैलिस्टिक मिसाइल सहित बैलिस्टिक मिसाइलों को बाहरी वायुमंडलीय में ही नष्ट करने की क्षमता प्रदान करती है। डायवर्ट मोटर की क्षमता के साथ, इसका मारने वाला वाहन नाटकीय ढंग से दिशा बदल सकता है। मिसाइल में 2,400 किमी की एक उड़ान सीमा हो सकती है।
इजरायल अंतरिक्ष एजेंसी के अध्यक्ष के मुताबिक, ऐरो 3 एंटी उपग्रह हथियार के रूप में सेवा कर सकता है, जो कि इज़राइल को दुनिया के कुछ देशों में से एक बनाता है जो उपग्रहों को मार गिरने में सक्षम हैं।
