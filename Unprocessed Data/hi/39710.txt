शानदोंग प्रायद्वीप, जिसे जियाओदोंग प्रायद्वीप के नाम से भी जाना जाता है, उत्तर-पूर्वी जनवादी गणतंत्र चीन के शानदोंग प्रान्त का में स्थित एक प्रायद्वीप है। यह बोहाई सागर का दक्षिणी तट भी है।
शानदोंग प्रायद्वीप के मुख्य शहर चिंगदाओ, यानतई और वेईहई हैं। यहाँ मैनडेरिन चीनी भाषा की जियाओ-लियाओ नामक उपभाषा बोली जाती है।
सन् 1898 से 1914 तक शानदोंग प्रायद्वीप चीन के उन क्षेत्रों में था जो जर्मनी को उपनिवेश के रूप में दिए गए थे। प्रथम विश्व युद्ध में जापान ने चिंगदाओ शहर पर क़ब्ज़ा कर लिया, क्योंकि 1902 में ब्रिटेन के साथ हुए समझौते के अंतर्गत जापान ने अगस्त 1914 में जर्मनी से युद्ध की घोषणा कर दी थी। जब जर्मनी हार गया और प्रथम विश्व युद्ध ख़त्म हुआ तो चीन में आशा थी की शानदोंग चीन को वापस कर दिया जाएगा लेकिन 30 अप्रैल 1914 को इसे जापान को दे दिया गया। पता चला कि चीन के प्रधान मंत्री, दुआन चीरुई, ने जापान से मिले एक क़र्ज़े के बदले में ऐसा किया।
