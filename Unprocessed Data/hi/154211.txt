पियेर पाउलो पसोलिनी इतालवी फिल्म निर्देशक, लेखक, पत्रकार और विचारक थे। पसोलिनी यूरोपीय सिनेमा और साहित्य जगत में एक जाना पहचाना नाम है। हालांकि मार्क्सवादी विचारधारा और यौन वर्जनाओं पर उनकी साफगोई और बेबाक दृष्टिकोण के चलते उनको लेकर विवाद आज भी जारी है। रोम के ऑस्तिया बीच पर पसोलिनी की हत्या की अज्ञात शख्स द्वारा हत्या कर दी गई। इस हत्याकाण्ड का इटली में जमकर विरोध हुआ।
पसोलिनी का जन्म इटली के बोलोग्ना शहर में हुआ था। पसोलिनी के पिता कार्लो अल्बर्टो पसोलिनी इतालवी सेना में कर्नल थे जबकि उनकी मां सुजेना कॉलुसी एक प्राथमिक विद्यालय में अध्यापिका थीं। पसोलिनी का नाम उनके माता पिता ने उनके चाचा के नाम पर रखा था। पसोलिनी के पिता को जुए की लत थी जिसकी वजह से बड़ा क्ज न चुका पाने की वजह से उनको गिरफ्तार होना पड़ा था। इसके बाद उनकी मां अपने बच्चों को लेकर अपने मायके आ गईं। इस घटना के कुछ समय बाद फासीवाद की विचारधाारा से प्रभावित पसोलिनी के पिता कार्लो अल्बर्टो पसोलिनी ने इटली के तानाशाह बेनिटो मुसोलिनी की हत्या का षणयंत्र रचने के आरोप में एंतियो ज़म्बोनी को गिरफ्तार किया था।
पसोलिनी ने सात साल की उम्र में कविताएं लिखना शुरू क दिया था। पिता के सैन्य सेवा में होने और लगातार विभिन्न जगहों पर पर स्थानांतरण की वजह से पसोलिनी को किसी भी स्थान से लगाव नहीं हो पाया। इसका नतीजा ये हुआ कि पसोलिनी ने खुद को साहित्य अध्ययन को समर्पित कर दिया। बेहद कम उम्र में ही उन्होंने दास्तोयव्स्की, तोलस्तोय, शेक्सपियर और कॉलरिज जैसे लेखकों की रचनाओं को पढ़ डाला।
पसोलिनी विचाधाारा से प्रगतिशील और साम्यवादी होने के बावजूद रुढ़िवादी कम्युनिस्ट विचारों के विरोधी थे। आम जन से जुड़े विषयों की विवादास्पद विवेचना की वजह से उन्होंने कई गर्मागर्म बहसों को जन्म दिया। इटली में 1968 के छात्र आंदोलन के समय जब विश्वविद्यालयों कते छात्र सड़कों पर पुलिस से लगातार झड़पों में शामिल हो रहे थे और कम्युनिस्ट पार्टियां इन्हें वय्वस्था के खिलाफ सर्वहारा का जन-विद्रोह करार देकर पूर्ण समर्थन कर रही थीं, पसोलिनी इन कम्युनिस्टों के बीच अकेले ऐसे व्यक्ति थे जिन्होंने खुले तौर पर साफ शब्दों में इस आंदोलन का विद्रोह का विरोध करते हुए पुलिस वालों का पक्ष लिया।
पसोलिनी ने कम तनख्वाह पर जनसुरक्षा के काम में लगे पुलिसकर्मियों को ही असली सर्वहारा माना जिन्हें अभाव के कारण समृद्ध परिवारों के बिगड़ैल बच्चों की तरह उच्च शिक्षा हासिल करने का अवसर नहीं प्राप्त हुआ और जिसके कारण वो आंदोलन की बस्तुगत स्थितियों को समझने में असमर्थ थे। पसोलिनी पुलिस से ज्यादा न्यायपालिका को ताकतवर मानते थे, जिसकी मुखर आलोचना के कारण उनपर कई तरह के मुकदमे चले। हालांकि बाद में ये मुकदमे एक एक कर खारिज होते गए।
पसोलिनी का पहला उपन्यास 'रागाज़ी दी विता' 1955 में प्रकाशित हुआ। इस उपन्यास की कथा के केंद्र में रोम का लंपट सर्वहारा वर्ग था।
1961 में प्रदर्शित हुई अकातोन पसोलिनी की पहली फिल्म थी। इसके बाद 1975 तक उन्होंने कुल 12 फिल्मों का निर्माण किया।
