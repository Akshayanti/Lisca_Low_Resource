डॉ.प्रवीण तिवारी वरिष्ठ पत्रकार और लेखक हैं। प्रवीण तिवारी लाइव इंडिया पत्रिका के मुख्य संपादक और इसी नाम के हिंदी समाचार चैनल के संपादक रह चुके हैं। राजनीतिक कॉर्टून पर उनके शोधकार्य को किसी भी शोधकर्ता द्वारा इस विषय पर पहले कार्य के रूप में चिह्नित करते हुए ‘वर्ल्ड बुक ऑफ रिकॉर्ड’ और ‘इंडिया बुक ऑफ रिकॉर्ड’ में दर्ज किया जा चुका है।प्रवीण तिवारी इन दिनों दूरदर्शन के लिए स्वामी विवेकानंद के विचारों पर आधारित 'अवेकेनिंग इंडिया शो' कर रहे हैं।
प्रवीण तिवारी का जन्म 9 जनवरी 1980 को मध्य प्रदेश की राजधानी भोपाल में हुआ था। उन्होंने अपनी शिक्षा-दीक्षा इंदौर से प्राप्त की। इंदौर के देवी अहिल्या विश्वविद्यालय से जनसंचार में पीएचडी करने के बाद प्रवीण तिवारी ने बतौर पत्रकार अपने करियर की शुरुआत 'दैनिक भास्कर' से की। इसके बाद उन्होंने सहारा समय, लाइव इंडिया चैनल, आईबीएन-7 में बतौर वरिष्ठ एंकर कार्य किया। उन्होंने जी बिजनेस के लिए 'इनोवेट इंडिया' कार्यक्रम को एंकर किया।प्रवीण तिवारी ने नेशनल वॉयस समाचार चैनल के वरिष्ठ संपादक के रूप में भी कार्य किया।
बतौर लेखक प्रवीण तिवारी की अब तक सात किताबें प्रकाशित हो चुकी है। इनमें प्रभात प्रकाशन से प्रकाशित सत्य की खोज और श्री पब्लिशर्स से न्यूज़ एंकर बेहद चर्चित रहीं। प्रवीण तिवारी की एक पुस्तक ‘ब्लुम्सबरी पब्लिकेशन से प्रकाशित हो रही है।

