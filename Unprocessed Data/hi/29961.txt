2018 इंडियन प्रीमियर लीग जिन्हें आईपीएल 11 के रूप में भी जाना जाता है यह आईपीएल का 11वां संस्करण है जिसे 2008 में भारतीय क्रिकेट कंट्रोल बोर्ड द्वारा स्थापित किया गया था और यह एक ट्वेन्टी-ट्वेन्टी लीग है। यह सीजन 7 अप्रैल से 27 मई तक आयोजित किया गया, इस सीजन में 2013 आईपीएल में सट्टेबाजी के मामले में उनके संबंधित मामले में 2016 और 2017 के लिए चेन्नई सुपर किंग्स और राजस्थान रॉयल्स को निलंबित कर दिया गया था और अब इस सीजन में वापसी की। संस्करण का पहला मुकाबला मुंबई के वानखेड़े स्टेडियम पर चेन्नई सुपर किंग्स और मुंबई इंडियंस के बीच 07 अप्रैल को खेला गया। फाइनल में चेन्नई सुपर किंग्स ने सनराइजर्स हैदराबाद को 8 विकेट से हराय। इस संस्करण में केन विलियमसन ने सबसे ज्यादा रन बनाये एवं एंड्रयू टाय ने सबसे अधिक विकेट लिए। सुनील नारायण को मैन ऑफ़ द टूर्नामेंट एवं ऋषभ पंत को एमर्जिंग प्लेयर ऑफ़ द टूर्नामेंट के ख़िताब से नवाज़ा गया।
इस आईपीएल की नीलामी 27 और 28 जनवरी को बैंगलोर में आयोजित किया गया था जिसमें कुल 169 खिलाड़ियों को बोली द्वारा खरीदा गया, इसमें 113 भारतीय खिलाड़ी बिके तो 56 ओवरसीज अर्थात विदेशी खिलाड़ियों को बोली द्वारा फ्रेंचाइजों ने खरीदा हैं। आईपीएल की इस नीलामी में इंग्लैंड के बेन स्टोक्स सबसे ज्यादा 12 करोड़ 50 लाख में राजस्थान रॉयल्स द्वारा खरीदे गए हैं।
इस इंडियन प्रीमियर लीग का उद्घाटन समारोह मुंबई के वानखेड़े स्टेडियम पर 7 अप्रैल 2018 को आयोजित किया गया था जिसमें बॉलीवुड के कई कलाकारों ने अपनी प्रस्तुती दी जिसमें वरुण धवन, प्रभु देवा, जैकलिन फर्नांडीस, तमन्ना भाटिया, मिका सिंह और ऋतिक रोशन शामिल रहे।


 अंतिम अद्यतन:26 मई 2018
 अंतिम अद्यतन:26 मई 2018
