मेघालय राज्य के तीन मंडलों में कुल 11 जिले हैं।
21 जनवरी 1972 को मेघालय राज्य का गठन असम राज्य के 2 जिलों, जयंतिया हिल्स और संगठित गारो तथा खासी हिल्स से हुआ। नया राज्य बनने पर गारो हिल्स तथा खासी हिल्स को अलग जिलों का दर्जा दिया गया। इस प्रकार राज्य में तीन जिले थे; जयंतिया, गारो तथा खासी।
22 अक्टूबर 1976 को गारो हिल्स जिले का विभाजन कर पूर्वी गारो हिल्स जिला और पश्चिमी खासी हिल्स जिले का, और इसके 6 दिन बाद 28 अक्टूबर 1976 को खासी हिल्स जिले का विभाजन कर पूर्वी खासी हिल्स जिला और पश्चिमी खासी हिल्स जिले का गठन किया गया।
4 जून 1992 को का पुन: विभाजन कर पश्चिम गारो हिल्स जिले से दक्षिण गारो हिल्स जिले का, और खासी हिल्स जिले में से री-भोई जिले का निर्माण किया गया। 2012 में पूर्व गारो हिल्स जिले से उत्तर गारो हिल्स जिले का, पश्चिम खासी हिल्स से दक्षिण पश्चिम खासी हिल्स जिले का, और पश्चिम गारो हिल्स जिले से दक्षिण पश्चिम गारो हिल्स जिले का गठन हुआ, और साथ ही जयंतिया हिल्स के विभाजन के बाद 2 नए जिले अस्तित्व में आये, पश्चिम जयंतिया हिल्स जिला और पूर्व जयंतिया हिल्स जिला।
