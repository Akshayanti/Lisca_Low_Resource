
रुहेलखंड व कुमाऊँ रेलवे भारत में मीटरगेज की रेलवे कंपनी थी, जिसका नेटवर्क 953 किलोमीटर था। 1 जनवरी 1943 को इसे भारत सरकार को हस्तांतरित कर दिया गया और इसका विलय अवध व तिरहुत रेलवे में हो गया।
वर्ष 1884 में बरेली के पास स्थित भोजीपुरा से एक लाइन काठगोदाम तक बनाई गई। फिर इसके बाद रेलवे लाइनें बढ़ती चली गईं और 1912 तक इसका नेटवर्क 256 मील तक फैल गया। इसने 296 मील लंबी लखनऊ-बरेली स्टेट रेलवे का भी कार्य किया।
यह एक कंपनी थी और इसकी स्थापना 1882 में हुई थी। 1883 में एलेक्जेंडर आइजैट को इसका डायरेक्टर नियुक्त किया गया। इससे पहले आइजैट पी.डब्लू.डी. में कार्यरत थे और उन्होंने भारत के अनेक भागों में काम किया और उन्हें मीटरगेज लाइनों का भी अनुभव था। उन्होंने इंडियन रेलवे कान्फ्रेंस एसोशियेशन में इस रेलवे कंपनी का प्रतिनिधित्व किया और 1904 में अपने रिटायरमेंट तक डायरेक्टर ही बने रहे। 1918 में उन्हें लंदन स्थित हेडक्वार्टर में चेयरमैन बना दिया गया।
रुहेलखंड व कुमाऊँ रेलवे 1943 में राष्ट्रीयकृत हुई और इसका विलय बंगाल व नॉर्थ-वेस्टर्न रेलवे, लखनऊ-बरेली स्टेट रेलवे के साथ अवध व तिरहुत रेलवे में कर दिया गया। 1952 में अवध व तिरहुत रेलवे भारतीय रेलवे में पूर्वोत्तर रेलवे का एक हिस्सा बन गया।
रुहेलखंड व कुमाऊँ रेलवे के लखनऊ-बरेली स्टेट रेलवे और पोवायाँ लाइट रेलवे के साथ कुछ अनुबंध थे। हालाँकि ये तीनों एक-साथ काम करती थीं, लेकिन फिर भी ये अलग-अलग थीं।
इस रेलवे का ब्रॉडगेज में परिवर्तन का कार्य 1990 के दशक में आरंभ हुआ और अभी तक चल रहा है।
साँचा:उत्तर भारत में रेलवे
