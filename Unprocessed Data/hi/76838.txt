सुमन कुमार मल्लिक एक भारतीय राजनेता तथा वर्तमान में जनता दल के वरिष्ठ नेता हैं। वे पूर्व में भारतीय राष्ट्रीय कांग्रेस के प्रवक्ता रह चुके हैं। श्री मल्लिक भारतीय राष्ट्रीय कांग्रेस की तरफ से कई बार लोकसभा एवं विधान सभा चुनाव में पर्यवेक्षक बनाए जा चुके है।
उनका जन्म भुवनेश्वर प्रसाद मल्लिक और यशोदा देवी के घर में हुआ। उन्होंने अपनी विद्यालयी शिक्षा पटना कॉलेजिएट स्कूल, पटना से पूर्ण की। पटना में शुरुआती पढ़ाई के बाद स्नातक की पढ़ाई के लिए वे दरभंगा के ललित नारायण मिथिला विश्वविद्यालय आए और बाद में पटना विश्वविद्यालय से वकालत तथा मैनेजमेंट की। वे बहुत कम उम्र में ही राजनीति से जुड़ गए थे। 1981 में वे नेशनल स्टूडेंट यूनियन ऑफ इंडिया से जुड़े और इस तरह उनका छात्र जीवन में राजनीतिक रुझान बना।
मल्लिक ने साल 1996 में अंजू कर्ण से विवाह कर लिया। उनके तीन संतान है।
