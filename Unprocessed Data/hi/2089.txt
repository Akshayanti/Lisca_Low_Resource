एम. जी. एम. मकाऊ मकाऊ,चीन में स्थित एक 35 मंज़िला 600 कमरो वाला कैसिनो रिज़ॉर्ट है। मकाऊ की सरकार द्वारा स्वीकृत एक विशेष रियायत के तहत यह होटेल एम. जी. एम. रिज़ॉर्ट्स इंटरनॅशनल और पांसी हो की 50-50 फीसदी हिस्सेदारी वाला है। यह विशेष रियायत इसी तरह के कई अन्य कैसिनो निर्माण के उदाहरणों मे से एक है जो की स्टॅन्ली हो द्वारा दसकों तक सरकारी एकाधिकार वाले कसीनो के संचालन की व्यवस्था ख़त्म हो जाने के बाद दी गयीं है। 
कैसिनो के पहले चरण मे 20620 वर्ग मीटर वाला कैसिनो क्षेत्र है। इसके तहत दो मजिलों मे ग्रांडे पार्का के चारो तरफ़ कई तरह के टेबल गेम और स्लॉट मशीन लगाए गये है। इस होटल में ठहरना अपने आप में एक अविस्मरणीय अनुभव होता है. यहाँ पर ऐशो आराम के वे सारे साधन उपलब्ध है जिनकी आप कल्पना करते है। यहा के स्टाफ भी काफी नम्र स्वाभाव के हैं एवं वे आपकी मदद के लिए हमेशा तत्पर रहते है।
इस रिज़ॉर्ट मे 1,452 वर्ग मीटर का समारोह स्थान भी उपलब्ध है जिसके तहत 807 वर्ग मीटर का द ग्रांड बॉलरूम स्थित है। साथ ही सिक्स सेन्सस स्पा की सह भागेदारी वाले 12 उपचार स्थल भी बनाए गये हैं जो की 2720 वर्ग मीटर मे फैले हैं।
एम. जी. एम.. मकाऊ मे कई सारे बार, रेस्तराँ,लौंज आदि स्थित हैं और खाने पीने की कुल 12 जगहें यहाँ स्थित है। 
विन मकाऊ द्वारा विस्तार के योजना के सार्वजनिक किए जाने के तुरंत बाद ही एम. जी. एम. मकाऊ ने भी अपनी विस्तार योजना का एलान कर दिया। विस्तार की नयी योजना के तहत कसीनो तल की दूसरी मंज़िल में 4,400 वर्ग मीटर स्थान जोड़ा जाएगा। इस अतिरिक्त जगह मे 70 और गेम टेबल और 240 स्लॉट मशीन लगाईं जाएँगी. 
18 दिसंबर 2007 को $1.25 बिलियन की लागत से बने एम. जी. एम. ग्रांड मकाऊ का उद्घाटन किया गया। 
2010 में एम. जी. एम. मिराज की एम. जी. एम. रिज़ॉर्ट्स इंटरनॅशनल के रूप में रीब्रॅंडिंग योजना के तहत मे इस रिज़ॉर्ट का नाम बदल कर एम. जी. एम. मकाऊ कर दिया गया। 
18 एप्रिल 2011 को इस रिज़ॉर्ट को खुले मार्केट मे सूचीबद्ध करने के लिए एक आई. पी. ओ, लाया गया। नये करार के तहत पांसी हो के पास एम. जी. एम. चाइना होल्डिंग्स लिमिटेड नाम से बनाई गयी नई कंपनी के तहत 29 फीसदी भागीदारी रहेगी। एम. जी. एम. रिज़ॉर्ट्स के पास 51 फीसदी भागीदारी रहेगी और शेष 20 फीसदी भागेदारी आम जनता के पास होगी।
हांगकांग स्टॉक एक्सचेंज मे सूचीबद्ध किए जाने पर अपने अधिकतम मूल्य पर कंपनी ने $1.50 बिलियन की राशि अर्जित की।
