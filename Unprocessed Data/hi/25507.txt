शक्ति 2002 में बनी हिन्दी भाषा की एक्शन ड्रामा फ़िल्म है। करिश्मा कपूर, नाना पाटेकर और संजय कपूर प्रमुख भूमिकाओं में हैं। जबकि शाहरुख खान, दीप्ति नवल, रितु शिवपुरी और प्रकाश राज की सहायक भूमिका है। ऐश्वर्या राय एक आइटम नंबर में दिखाई दी हैं। फिल्म तब सेवानिवृत्त अभिनेत्री श्रीदेवी द्वारा बनाई गई थी और यह उनकी वापसी फिल्म मानी जाती थीं। लेकिन जब उन्हें पता चला कि वह गर्भवती थी तो उन्होंने शुरुआत में काजोल को अपनी भूमिका की पेशकश की। लेकिन उन्होंने इसे खारिज कर दिया तो इसलिये करिश्मा कपूर को लिया गया। 
शेखर और नंदिनी कनाडा में रहने वाले एक भारतीय जोड़े हैं। वह अपने छोटे बेटे राजा के साथ रहते हैं। शेखर भारत में हिंसा की खबर सुनता है और अपने परिवार के घर जाता है। जो कि राजस्थान के ग्रामीण इलाके में है। नंदिनी यह देखकर चौंक जाती है कि शेखर का परिवार गहराई से पितृसत्तात्मक है और शेखर के पिता नरसिम्हा की अगुवाई में सामंती गिरोह युद्धों में उलझा हुआ है। शेखर इन विवादों को खत्म करने की कोशिश करता है, लेकिन प्रतिद्वंद्वी गिरोह द्वारा उसपर हमला किया जाता है और वह मारा जाता है। नंदिनी जो अचानक एक विधवा बन जाती है, अपने बेटे के साथ भारत छोड़ने का फैसला करती है। लेकिन नरसिम्हा इस बात की अनुमति नहीं देता है और उन्हें वास्तव में कैद करता है। भागने के लिए बेताब, शेखर की मां और बहन ही उसके सहयोगी हैं। नंदिनी जय सिंह से मदद मांगती है, जो हिचकिचाहट के बाद जयपुर को ट्रेन में उसे बिठा देता है। जय नरसिम्हा के आदमियों के साथ लड़ाई में संलग्न होता है और सफलतापूर्वक नंदिनी और राजा की रक्षा करता है। लेकिन वह मर जाता है। शेखर की मां भावनात्मक रूप सेनरसिम्हा से नंदिनी और उसके बेटे को जाने देने की मांग करती है, लेकिन वह नहीं मानता है। हवाई अड्डे पर, नरसिम्हा अपने पोते से बातचीत करने के बाद भावना से अभिभूत हो जाता है और नंदिनी और राजा को शांतिपूर्वक छोड़कर कनाडा वापस जाने की अनुमति देता है।
