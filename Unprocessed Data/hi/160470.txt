अरुणाचलम मुरुगनंतम एक भारतीय सामाजिक उद्यमी हैं, जो तमिल नाडु के कोयंबतूर में रहते हैं। 1962 में जन्मे मुरुगनंतम कम लागत की सेनेटरी नैपकिन बनाने वाली मशीन, व ग्रामीण भारत में माहवारी के जुड़े पारंपरिक स्वच्छता प्रथाओं के बारे में जागरूकता पैदा करने का श्रेय दिया गया है। राष्ट्रीय नवप्रवर्तन प्रतिष्ठान व इंडिया टुडे की रिपोर्टों के अनुसार मुरुगनंतम की मशीन से उत्पादित सेनेटरी नैपकिन की कीमत एक से ढाई रुपया है।
अल जज़ीरा के अनुसार, मार्च 2016 तक, मुरुगनंतम की सेनेटरी नैपकिन बनाने वाली मशीन भारत के 29 राज्यों में से 27 राज्यों में स्थापित हो चुकी है और सैनिटरी नैपकिन का उत्पादन कर रही है। 2014 में, बीबीसी समाचार के एक साक्षात्कार में मुरुगनंतम ने कहा था की वह 106 राष्ट्रों में अपनी मशीन की वजह से एक करोड़ लोगों को रोज़गार दिलाने का विचार का रहे थे।
2014 में टाइम पत्रिका ने मुरुगनंतम को 100 सबसे अधिक प्रभावशाली व्यक्तियों की सूची में शामिल किया था, और 2016 में भारत सरकार ने मुरुगनंतम को पद्म श्री पुरस्कार देकर सम्मानित किया गया था।
मुरुगनंतम का जन्म 1962 में कोयंबतूर, तमिल नाडु में हुआ था। मुरुगनंतम के पिता हथकरघा में काम करते थे। जब मुरुगनंतम छोटे थे, उनके पिता का एक सड़क-हादसे में देहांत हो गया। 14 वर्ष की आयु में मुरुगनंतम ने विद्यालय छोड़ दिया था। तब मुरुगनंतम दसवीं कक्षा में थे।पढाई छोड़कर मुरुगनंतम ने एक कारखाने में काम करना शुरू किया था। 1998 में उन्होंने शांति से शादी की थी।
