येलोनाइफ़ Yellowknife /ˈjɛloʊnaɪf/ कनाडा के प्रान्त नॉर्थवेस्ट टेरीटरीज़ की राजधानी और सब्से बडा नगर है। यह ग्रेट स्लेव झील के उत्तरी किनारे पर येलोनाइफ़ नदी के उद्गम स्थल के पास और आर्कटिक वृत से लगभग 400 कि॰मी॰ दक्षिण में स्थित है। येलोनाईफ और इसके आसपास के जलाशयों का नामकरण क्षेत्रीय डीन जाति के लोगों जिन्हें कॉपर इंडियन या येलोनाइफ़ इंडियन्स भी कहा जाता था के नाम पर हुआ है। ये लोग आर्कटिक के तट पर ताँबे से बनी वस्तुओं का व्यापार किया करते थे। वर्तमान जनसंख्या मिश्रित है। उत्तरपश्चिमी प्रदेश की 9 आधिकारिक भाषाओं में से पाँच मुख्य रूप से येलोनाइफ़ में बोली जाती हैं। डोगरिब भाषा में शहर को Sǫ̀mbak'è के नाम से जाना जाता है, जिसका अर्थ है ।
येलोनाईफ़ की बस्तियों की स्थापना सन् 1934 में हुई मानी जाती है जब यहाँ सोने की खदानों की खोज हुई थी। सोने की खुदाई का व्यापारिक कार्य जो आज भी जारी है सन 1936 में शुरु हुआ था। येलोनाइफ़ इसके बाद जल्द ही नॉर्थवेस्ट टेरीटरीज़ का मुख्य व्यापारिक और आर्थिक केंद्र बन गया और 1967 में प्रान्त की राजधानी घोषित हो गया। 1980 में जब सोने का उत्पादन क्षीण पडने लगा तब येलोनाईफ़ मुख्यत: खदानों के शहर से बदलकर सरकारी गतिविधियों और प्रशासनिक कार्यों का केंद्र बन गया। हालांकि 1990 में येलोनाईफ़ के उत्तर में हीरे की खोज के बाद यह एक बार फिर मुख्यत: खदानों का शहर हो गया।
