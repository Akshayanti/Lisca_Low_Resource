सनी देओल हिन्दी फ़िल्मों के एक भारतीय अभिनेता हैं। ये बीते जमाने के मशहूर बॉलीवुड अभिनेता धर्मेन्द्र के पुत्र है तथा इनकी माता का नाम प्रकाश कौर तथा हेमा मालिनी इनकी सौतेली मां है। सनी देओल के भाई का नाम बॉबी देओल है। सन्नी देओल ने अपने फ़िल्मी कैरियर की शुरुआत 1983 में बेताब फ़िल्म से की थी इस फिल्म में इनके सहयोगी कलाकार अमृता सिंह रही थीं साथ ही फिल्म में शम्मी कपूर भी थे। इन्होंने अपने पिता धर्मेन्द्र और अपने भाई बॉबी देओल के साथ भी कई फिल्मों में अभिनय किया है जिसमें 2007 की अपने फिल्म 2011 की यमला पगला दीवाना तथा 2013 की यमला पगला दीवाना 2 फिल्म में तीनों पिता-पुत्रों ने एक साथ कार्य किया था और 2017 में पोस्टर बॉईज फिल्म में सनी देओल के साथ बॉबी देओल नजर आएंगे।
