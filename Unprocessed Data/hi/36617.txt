जीतन राम मांझी भारतीय राजनेता और बिहार के पूर्व मुख्यमंत्री हैं। वो राजनीतिक पार्टी जनता दल के नेता तौर पर 23वें मुख्यमंत्री रहे। जीतन राम मांझी बिहार में दलित समुदाय के पहले मुख्यमंत्री रहे। 20 फरवरी 2015 को उन्होनें मुख्यमंत्री पद से इस्तीफ़ा दे दिया। 
मांझी का जन्म बिहार राज्य के गया जिले की खिजरसराय के महकार गाँव में हुआ। उनके पिता का नाम रामजीत राम मांझी है जो खेतिहर मजदूर थे। उन्होंने गया महाविद्यालय से 1966 में स्नातक तक की शिक्षा प्राप्त की। वो महा दलित मुसहर समुदाय से हैं। 1966 में उन्होंने लिपिक की नौकरी करना आरम्भ किया और 1980 में नौकरी छोड़ दी।
मांझी की पत्नी का नाम शान्ति देवी है जिनसे उनके दो पुत्र एवं पाँच पुत्रियां हैं। तथा मांझी जी महान है 
मांझी ने नौकरी छोड़ने के बाद राजनीति में कदम रखा और 1980 में विधायक चुने गये। इसके बाद वो 1990 और 1996 में भी विधायक चुने गये। 2005 में बाराचट्टी से बिहार विधान सभा के लिए चुने गये। 1983 से 1985 तक वो बिहार सरकार में उपमंत्री रहे, 1985 से 1988 तक एवं पुनः 1998 से 2000 तक राज्यमंत्री रहे। 2008 में उन्हें केबिनेट मंत्री चुना गया। मुख्यमंत्री बनने के 10 महीनों के बाद पार्टी ने उनसे नितीश कुमार के लिये पद छोड़ने को कहा। ऐसा न करने के कारण उनको पार्टी से निष्कासित कर दिया गया। 20 फरवरी 2015 को बहुमत साबित न कर पाने के कारण उन्होनें इस्तीफ़ा दे दिया।
