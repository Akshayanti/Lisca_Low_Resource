एस-500 मिसाइल जिसे 55आर6एम "ट्रायमफेटर-एम" के रूप में भी जाना जाता है, वर्तमान में उपयोग की जाने वाली ए-135 मिसाइल प्रणाली और एस-400 मिसाइल प्रणाली को बदलने के लिए एक रूसी सतह से हवा में हमला करने वाली मिसाइल/एंटी बैलिस्टिक मिसाइल प्रणाली है। एस-500 का विकास अल्माज-एंटेई एयर डिफेंस कंसर्न द्वारा किया जा रहा है और इसकी विशेषताए अमेरिकी की टर्मिनल हाई आल्टीटिड एरिया डिफेंस सिस्टम के समान होगी।
एस-500 एक नई पीढ़ी की सतह से हवाई मिसाइल प्रणाली है। यह अंतरमहाद्वीपीय बैलिस्टिक मिसाइलों के साथ-साथ हाइपरसोनिक क्रूज मिसाइलों और वायु रक्षा के लिए विमानों को अवरुद्ध और नष्ट करने के लिए डिज़ाइन किया गया है। एंटी बैलिस्टिक मिसाइल के लिए इसकी सीमा 600 किमी और वायु रक्षा के लिए 400 किमी होगी। एस 500 मिसाइल 5-7 किमी प्रति सेकंड की रफ्तार से उड़ने वाले 10 बैलिस्टिक हाइपरसोनिक लक्ष्यों का पता लगाने और साथ-साथ उन्हे नष्ट करने में सक्षम होगा। इसका हाइपरसोनिक क्रूज मिसाइल के साथ साथ मेक 5 की गति तक उड़ने वाले हवाई वस्तु को नष्ट करने का भी लक्ष्य है। यह मिसाइल 180-200 किमी की ऊंचाई वाले वस्तु को ही नष्ट कर सकता है। कुल मिलकर कहे तो यह 3500 किमी सीमा वाली लंबी दूरी की मिसाइल को भी नष्ट कर सकता है।
