पौरमंडल ऐसा क्षेत्र होता है जिसमें कई शहर, बस्तियाँ व अन्य आबादी-वाले बसेरे जनसंख्या वृद्धि और नगर-विस्तार से एक दूसरे से विलय कर चुके हों। अधिकांश पौरमंडलों में कई केन्द्रीय क्षेत्र होते हैं जिनके बीच यातायात बहुत विकसित हो चुका होता है। आर्थिक रूप से यह एक-दूसरे से पूरी तरह जुड़ चुके होते हैं और लोग कार्य व आवास के लिए इनके बीच नियमित अभिगमन करते हैं। दिल्ली, गुड़गाँव, ग़ाज़ियाबाद, फ़रीदाबाद, और उनके पड़ोसी इलाके ऐसे एक पौरमंडल का उदाहरण हैं।
