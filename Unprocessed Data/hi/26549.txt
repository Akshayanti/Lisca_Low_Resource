कोट कासिम भारतीय राज्य राजस्थान के अलवर जिले का एक कस्बा है। यह एक तहसिल भी है। इसका मूल नाम कोट क़ासिम है लेकिन वर्तमान में इसे कोट कासिम उच्चारित किया जाता है। कोटकासिम अहिरवाल में आता है और यहाँ पर अधिकतर अहिर हैं।
कोट कासिम उत्तरी अक्षांश 28° 01' 45" एवं पूर्वी देशान्तर 76° 43' 15" पर स्थित है और राजस्थान के अलवर जिले में 263 मीटर उन्नयन पर स्थित है।
कोट कासिम राष्ट्रीय राजधानी क्षेत्र में स्थित है जो 125 किलोमीटर दिल्ली के दक्षिण में, 150 किलोमीटर राज्य की राजधानी जयपुर से उत्तर में, 50 किलोमीटर अलवर नगर से उत्तर में, 25 किलोमीटर रेवाड़ी नगर से पूर्व में, 25 किलोमीटर धारुहेड़ा दक्षिण में, 20 किलोमीटर भिवाडी से दक्षिण में और अलवर के ही अन्य नगर तिजारा से 20 किलोमीटर उत्तर में है।
यहाँ से गढ़ीबोलनी गाँव से होते हुए सुगमता से राष्ट्रीय राजमार्ग 8 तक पहुँचा जा सकता है। कोट कासिम नियमित बसों द्वारा रेवाड़ी, धारुहेड़ा, भिवाड़ी, तिजारा और अलवर से जुड़ा हुआ है।
कोटकासिम 2001 की जनगणना के अनुसार एक गाँव की श्रेणी में था जिसकी जनसंख्या 1,000 से कम थी। वर्तमान में गाँव में कुछ सौ की आबादी है जिसमें मुख्यतः अहिर, जाट ईत्यादि शामिल हैं।
कोट कासिम के नजदीकी गाँव लाडपुर 7 km, खैरी खानपुर अहिरान, घीकका, कनहाड़का, श्रीचन्दपुरा, पुर, बघाणा, गुनसर हैं।
समान पिन कोड वाले अन्य गाँव लालपुर, उजोली, लाडपुर, इक्रोतिया, पालपुर हैं।
