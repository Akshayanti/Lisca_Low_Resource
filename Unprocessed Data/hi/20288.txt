उष्णकटिबंधीय क्षेत्र में अरब सागर के निकट स्थित मुंबई की जलवायु में दो मुख्य ऋतुएं हैं: शुष्क एवं आर्द्र ऋतु। आर्द्र ऋतु मार्च एवं अक्टूबर के बीच आती है। इसका मुख्य लक्षण है उच्च आर्द्रता व तापमन लगभग 30 °से. से भी अधिक। जून से सितंबर के बीच मानसून वर्षाएं नगर भिगोतीं हैं, जिससे मुंबई का वार्षिक वर्षा स्तर 2,200 मिलीमीटर तक पहुँचता है। अधिकतम अंकित वार्षिक वर्षा 1954 में 3,452 मिलीमीटर थी। मुंबई में दर्ज एक दिन में सर्वोच्च वर्षा 944 मिलीमीटर 26 जुलाई,2005 को हुई थी। नवंबर से फरवरी तक शुष्क मौसम रहता है, जिसमें मध्यम आर्द्रता स्तर बना रहता है, व हल्का गर्म से हल्का ठंडा मौसम रहता है। जनवरी से फरवरी तक हल्की ठंड पड़ती है, जो यहाँ आने वाली ठंडी उत्तरी हवाओं के कारण होती है।
मुंबई का वार्षिक तापमान उच्चतम 38 °से. से न्यूनतम 11 °से. तक रहता है। अब तक का रिकॉर्ड सर्वोच्च तापमान 43.3 °से. तथा 22 जनवरी,1962 को नयूनतम 7.4 °से. रहा।। हालाँकि 7.4 °से. यहाँ के मौसम विभाग के दो में से एक स्टेशन द्वारा अंकित न्यूनतम तापमान कन्हेरी गुफाओं के निकट नगर की सीमाओं के भीतर स्थित स्टेशन द्वारा न्यूनतम तापमान 8 फरवरी,2008 को 6.5 °से. अंकित किया गया।
