लीला देवी दूखुन लुचुमून सांसद  मॉरीशस की वर्तमान सामाजिक सुरक्षा मंत्री हैं तथा नवीन रामगुलाम के मंत्रिमण्डल में 11 मई 2010 राष्ट्रपति अनिरुद्ध जगन्नाथ द्वारा नियुक्त हैं। ये मारीशस के निर्वाचन क्षेत्र संख्या 8, मोका एवं क्वार्टियर मिलिटैर का प्रतिनिधित्व करते हुए संसद की सदस्या हैं।इससे पूर्व ये पॉल बेरेञ्जर के मंत्रिमण्डल में छः माह के लघु अन्तराल के लिये कला और संस्कृति मंत्री भी रही हैं।
एमएसएम/एमएमएम गठबन्धन की चुनावी जीत के बाद सितम्बर 2000 में इन्हें संसदीय निजी सचिव नियुक्त किया गया था। सर्व प्रथम इन्होंने सर अनिरुद्ध जगन्नाथ के मन्त्रिमण्डल में सेवा की थी। ये मिलिटैण्ट सिशल मूवमेण्ट की सदस्या हैं और पार्टी की उपाध्यक्ष हैं। इसी पार्टी की महिला शाखा की अध्यक्षा भी हैं। नन्दो बोधा एवं शौकत अली सूधुन के साथ एमएसएम के पीटीआर-एमएसएम-PMSD गठबंधन सरकार की फ़्रण्ट बेञ्च की भी सदस्या हैं।
लीला देवी का एक भरापूरा राजनीतिक कैरियर रहा है। 1996 में ये मिलिटैण्ट सोशलिस्ट मूवमेण्ट में शामिल हो गयीं और 2000 में वाकोअस-फीनिक्स के नगर निगम के चुनावों में भाग लेते हुए निर्वाचन क्षेत्र 15, ला कैवेर्न एवं फ़ीनिक्स से खडी हुईं। तब ये उस निर्वाचन क्षेत्र से प्रथम सांसद के रूप में चुनी गयीं एवं उस कार्यकाल में सेवा की। 2005 में, एमएसएम/एमएमएम गठबंधन सोशल एलाइंस से हार गया तथा ये उसी निर्वाचन क्षेत्र से सांसद चुनी तो गयीं किन्तु विपक्ष में बैठीं। तब 2005 से 2010 में हुए अगले आम चुनावों तक ये विपक्ष की सदस्या रहीं। 
ये व्यवसाय से एक शिक्षिका हैं तथा देश में जीव विज्ञान की अत्यधिक प्रसिद्ध शिक्षिका हैं। इन्होंने दिल्ली विश्वविद्यालय से विज्ञान स्नातक किया तदोपरान्त शिक्षा में स्नातकोत्तर सनद एमआईई से पूर्ण किया। उसके बाद शिक्षा में ही ब्राइटन विश्वविद्यालय से स्नातकोत्तर डिप्लोमा किया। ये मारीशस इन्स्टीट्यूट आफ़ एजुकेशन में अंशकाळिक व्याख्याता के रूप में कार्यरत हैं। इनका विवाह हो चुका है तथा दो बच्चों की माता हैं।
