भनोली तहसील भारत के उत्तराखण्ड राज्य में अल्मोड़ा जनपद की एक तहसील है। अल्मोड़ा जनपद के पूर्वी भाग में स्थित इस तहसील के मुख्यालय भनोली ग्राम में स्थित हैं। इसके पूर्व में चम्पावत जनपद की लोहाघाट तथा पाटी तहसील, पश्चिम में अल्मोड़ा तहसील, उत्तर में पिथौरागढ़ जनपद की गंगोलीहाट तहसील, तथा दक्षिण में जैंती तहसील है। 
तहसील के अधिकार क्षेत्र में कुल 224 गाँव आते हैं, और 2011 की जनगणना के अनुसार इसकी जनसंख्या 57,824 है।
