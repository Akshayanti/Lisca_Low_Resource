
MysticetiOdontoceti†Archaeoceti 
तिमिगण विश्व भर के सागरों में विस्तृत एक मांसाहारी, फ़िन-धारी, समुद्री स्तनधारी प्राणी जातियों का क्लेड है। यह ओडोन्टोसेटाए, मिस्टीसेटाए और आर्केओसेटाए नामक जीववैज्ञानिक गणों में विभाजित हैं। कुल मिलाकर इस क्लेड में 89 जातियाँ ज्ञात हैं जिनमें से 70 से अधिक ओडोन्टोसेटाए गण के भाग हैं। आणविक अनुवांशिक अध्ययन के आधार पर पता लगा है कि यह जातियाँ सम-ऊँगली खुरदार जानवरों की सम्बन्धी हैं। दरियाई घोड़ा इनका सबसे समीपी जीवित सम्बन्धी है और यह ऊँट, सूअर और अन्य रोमन्थक से भी सम्बन्धित है और इसके पूर्वज लगभग 5 करोड़ वर्ष पूर्व उनसे क्रम-विकास की प्रक्रिया द्वारा धीरे-धीरे अलग होते चले गये।
