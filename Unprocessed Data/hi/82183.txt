नोकिया कार्पोरेशन, फिनलैंड की बहुराष्ट्रीय संचार कंपनी है। इसका मुख्यालय फिनलैंड की राजधानी हेलसिंकी के पड़ोसी शहर कैलानिएमी, एस्प्रो में स्थित है। नोकिया मुख्यत: वायरलेस और वायर्ड दूरसंचार पर कार्य करती है। नोकिया में लगभग 112,262 कर्मचारी, 120 अलग-अलग देशों में कार्य करतें हैं | इसका व्यापार 150 विभिन्न देशों में फैला हुआ है, इसकी वैश्विक वार्षिक राजस्व में बिक्री लगभग 51.1 बिलयन यूरो और परिचालन लाभ लगभग 8.0 बिलयन यूरो 2007 में दर्ज की गयी। नोकिया का वैश्विक डिवाइस बाज़ार में हिस्सा 2008 Q3 में 38% है जबकि ये प्रतिशत 2007 में 39% था।
नोकिया दुनिया की सबसे बड़ी मोबाइल फोन निर्माता कंपनी है| नोकिया बाज़ार के लगभग सभी खंड और प्रोटोकॉल, सी.डी.एम.ए., जी.एस.एम. और डब्ल्यू-सी.डी.एम.ए. को मिलाकर, अपने उत्पादों का निर्माण करती है| नोकिया की सहायक कंपनी नोकिया सिमंस नेटवर्क नेटवर्क उपस्कर, समाधान व सेवाओं पर कार्य करती है। इसके हार्डवेयर को अन्य सभी मोबाइल फोन की अपेक्षा अधिक मजबूत माना जाता है 
नोकिया की स्थापना सन् 1865 को दक्षिण-पश्चिमी फिनलैंड के ताम्पेरे शहर के तम्मेर्कोसकी रैपिड्स के तट पर फ्रेडरिक इदेस्तम के द्बारा एक लकड़ी-लुगदी मिल के रूप में हुई। यह कंपनी बाद में नोकिंविरता नदी के पास टाऊन ऑफ़ नोकिया में स्थानांतरित हो गयी। "नोकिया" नाम इसी नदी के नाम पर पड़ा है।
फिनिक्स रबड़ वर्क्स, जिसकी स्थापना बीसवी सदी के आरम्भ मनी हुई, सबसे पहले नोकिया ब्रांड का इस्तेमाल किया|नोकिया ने 1960 के दशक के बाद से व्यापारिक और सैन्य मोबाइल रेडियो संचार प्रौद्योगिकी का निर्माण करना प्रारम्भ कर दिया। नोकिया ने 1971 में सलोरा के साथ मिलकर फोन का निर्माण किया।नोकिया 14 सालो से विश्व की सबसे बड़ी मोबाइल निर्माता थी पर 27 अप्रैल को सेमसंग ने नोकिया की स्थति गिरा दी और स्वयं पहले स्थान पर आ गयी।
