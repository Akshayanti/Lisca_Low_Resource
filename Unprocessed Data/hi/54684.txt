निर्देशांक: 26°38′39″N 79°46′38″E / 26.6443°N 79.7771°E / 26.6443; 79.7771रमाबाई नगर भारतीय राज्य उत्तर प्रदेश का एक जिला है। जिले का मुख्यालय माती है। वर्ष 1977 में कानपुर जिले को दो भागों में विभाजित कर दिया गया। 1979 में पुनः दोनो को मिला दिया गया किन्तु 1981 में पुनः विभाजन किया गया। 1 जुलाई 2010 को इसका नाम बदलकर 'रमाबाई नगर जिला' कर दिया गया जिसे 2012 में फिर से 'कानपुर देहात' कर दिया गया।
कानपुर देहात उत्तर प्रदेश में गंगा-यमुना के दोआब के दक्षिणी भाग में अवस्थित है। आकार में यह एक असम चतुर्भुज है। जिले में पानी के बहाव की ढाल पश्चिमोत्तर से दक्षिण-पूर्व की ओर है। यह समस्त भूभाग नदियों की लाई हुई दोमट मिट्टी के बिछाव से बना है। औसत ऊँचाई समुद्रतट से 420 फुट से 450 फुट तक है। इस जिले की मुख्य नदी गंगा है तथा अन्य बड़ी नदियाँ यमुना, पांडो, ईशान तथा उत्तरी नोन हैं। यमुना की सहायक नदियाँ दक्षिणी नोन, खिंद और सेगुर हैं। जिले की भूमि स्वयं एक दोआब है तथा इस दोआबे के अंतर्गत और उसी की लंबाई में अन्य पाँच छोटे-छोटे दोआब हैं। गंगा-यमुना की सहायक नदियाँ इस भूमि में इन्हीं नदियों के समानांतर बहती हैं और इन्हीं से ये दोआबे बनते हैं।
जलवायु दोआबे के अन्य भागों की भाँति है। मार्च मास से लेकर वर्षा आरंभ होने तक जलवायु शुष्क रहती है तथा मई, जून में भयानक गर्मी पड़ती है। अक्टूबर के अंत से ही जाड़ा पड़ने लगता है। जनवरी में यथेष्ट जाड़ा पड़ता है। रात का तापक्रम 40स् फा. तक हो जाता है। प्राय: पाला भी पड़ जाता है। गर्मी के दिनों में तापक्रम 115 डिग्री-118 डिग्री फारेनहाइट तक पहुँच जाता है। वार्षिक वृष्टि का वर्तमान औसत 32.87 इंच है। जिले में बाढ़ का भय अपेक्षाकृत कम रहा और यदि बाढ़ आई भी तो विशेषकर बिठूर तथा नवाबगंज के बीच गंगा के कछारी भाग में, जहाँ नोन नदी का पानी गंगा की बाढ़ के कारण रुक जाता है। जिले की सबसे भयंकर बाढ़ें सन् 1924 ई. तथा 1948 ई. में आईं जिनमें परमट, पुराने कानपुर आदि के कुछ भागों में भी पानी भर गया था। जिले में कभी वर्षा औसत से बहुत कम हाती हे, अत: अकाल की संभावनाएँ होती रहती हैं।
जिले की अधिकांश भूमि पर रबी की फसलें होती हैं। रबी की मुख्य उपज गेहूँ, जौ, चना, मटर अरहर और सरसों आदि तथा खरीफ की उपज चावल, मक्का, ज्वार, बाजरा, कपास आदि हैं। गन्ने की खेती भी होती है।
जिला मुख्यालय कानपुर-झाँसी रोड पर स्थित है। इस जिले का मुख्य रेलवे स्टेशन रूरा 14 किलोमीटर पश्चिम में स्थित है। यहां से हावड़ा,कानपुर और दिल्ली के लिए एक्सप्रेस रेलगाडियां उपलब्ध हैं। भारत का राष्ट्रीय राजमार्ग अकबरपुर के मध्य से होकर जाता है जो पश्चिम में आगरा ,दिल्ली और पूर्व में हावड़ा तक जाता है। 
डॉ आंबेडकर इण्टर कॉलेज सिकन्दरा
प्राचीन बरगद का वृक्ष 
जल रंगों से बनी डिजाइन
जिला अस्पताल
वाणेश्वर महादेव मंदिर
वाणेश्वर महादेव मंदिर में पूजा का एक दृश्य
दुर्गा देवी मंदिर रूरा
वाणेश्वर महादेव मंदिर का आंतरिक दृश्य
उपरिगामी पुल रेलवे स्टेशन रूरा
दुर्गा देवी मंदिर रूरा
कालिका देवी मंदिर अकबरपुर
शुक्ल तालाब
शुक्ल तालाब 
शुक्ल तालाब 
हरदेव मंदिर 
 · अंबेडकर नगर जिला · आगरा जिला · अलीगढ़ जिला · आजमगढ़ जिला ·  इलाहाबाद जिला  · उन्नाव जिला · इटावा जिला · एटा जिला · औरैया जिला · कन्नौज जिला · कौशम्बी जिला · कुशीनगर जिला · कानपुर नगर जिला ·  कानपुर देहात जिला  · गाजीपुर जिला · गाजियाबाद जिला · गोरखपुर जिला · गोंडा जिला · गौतम बुद्ध नगर जिला · चित्रकूट जिला  · जालौन जिला · चन्दौली जिला · ज्योतिबा फुले नगर जिला · झांसी जिला · जौनपुर जिला · देवरिया जिला · पीलीभीत जिला · प्रतापगढ़ जिला · फतेहपुर जिला · फर्रुखाबाद जिला · फ़िरोज़ाबाद ज़िला · फैजाबाद जिला · बलरामपुर जिला ·  बरेली जिला  ·  बलिया जिला · बस्ती जिला · बदौन जिला · बहरैच जिला · बुलन्दशहर जिला · बागपत जिला · बिजनौर जिला · बाराबंकी जिला · बांदा जिला · मैनपुरी जिला ·  महामायानगर जिला  · मऊ जिला · मथुरा जिला · महोबा जिला · महाराजगंज जिला · मिर्जापुर जिला · मुझफ्फरनगर जिला · मेरठ जिला · मुरादाबाद जिला · रामपुर जिला · रायबरेली जिला · लखनऊ जिला · ललितपुर जिला · लखीमपुर खीरी जिला · वाराणसी जिला · सुल्तानपुर जिला · शाहजहांपुर जिला · श्रावस्ती जिला · सिद्धार्थनगर जिला · संत कबीर नगर जिला · सीतापुर जिला · संत रविदास नगर जिला · सोनभद्र जिला · सहारनपुर जिला · हमीरपुर जिला, उत्तर प्रदेश ·  हरदोइ जिला 
