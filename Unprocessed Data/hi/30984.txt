गार्जियंस ऑफ द गैलेक्सी मार्वल कॉमिक्स द्वारा प्रकाशित अमेरिकी कॉमिक पुस्तकों में प्रदर्शित एक काल्पनिक सुपरहीरो टीम है। इस टीम का निर्माण लेखक डैन ऐबनेट ने एंडी लैनिंग के साथ मिलकर विभिन्न लेखकों और कलाकारों द्वारा बनाए गए पुराने असंबंधित पात्रों के गठन से किया। स्टार लॉर्ड, रॉकेट रकून, कैसर, ऐडम वॉरलॉक, गमोरा, ड्रैक्स द डिस्ट्रॉयर और ग्रूट इस टीम के प्रारम्भिक सदस्यों में हैं।
यह टीम पहली बार एन्हीलेशन:कॉन्क्वेस्ट #6 में दिखाई दी। इस टीम पर आधारित एक फीचर फिल्म 2014 में जारी की गई थी, जिसका सीक्वल 2017 में रिलीज़ किया गया। इस नाम के तहत संचालित होने वाली यह दूसरी टीम है। मूल टीम 1969 में अर्नोल्ड ड्रेक और जीन कोलन द्वारा बनाई गई थी।
