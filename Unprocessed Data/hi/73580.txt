नजफ़गढ़ की लड़ाई 1857 के प्रथम भारतीय स्वतन्त्रता संग्राम के दौरान हुई एक लड़ाई थी। यह दिल्ली की घेराबंदी की एक सहायक घटना थी। बख्त खान के नेतृत्व में भारतीयों की एक बड़ी सेना ने दिल्ली को घेरने आ रही ब्रिटिश सेना पर पीछे से हमला करने का निश्चय किया। उन्हें रोकने के लिए ब्रिटिश सेना की भी एक टुकड़ी आगे बढ़ी। दिल्ली से लगभग 18 मील दूर स्थित नजफ़गढ़ में दोनों का सामना हुआ, जहाँ भारतीय सैनिकों को करारी हार का सामना करना पड़ा। इस संग्राम में अंग्रेज़ों की यह पहली जीत थी।
