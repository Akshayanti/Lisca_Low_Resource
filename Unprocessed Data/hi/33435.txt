फोटोग्राफ लेकर उसकी सहायता से मापन करना फोटोग्राममिति कहलाता है। इसकी सहायता से सतह पर स्थित बिन्दुओं की स्थिति की गणना की जा सकती है। फोटोग्राममिति उतना ही पुराना है जितना आधुनिक फोटोग्राफी, अर्थात 19वीं शताब्दी का मध्यकल। एक सरल उदाहरण के तौर पर, फोटोग्राफिक छबि के समतल के समान्तर स्थित किसी समतल पर स्थित दो बिन्दुओं का फोटो लेकर और फोटो में उनके बीच की दूरी मापकर उन बिन्दुओं के बीच की दूरी की गणना की जा सकती है। इसके लिये फोटो का पैमाना ज्ञात होना चाहिये।
