कुन्दमाला राम के उत्तर जीवन पर आधारित है जहां वे लोक अपवाद के कारण राम सीता का त्याग कर देते हैं। दिंनाग संस्कृत के एक प्रसिद्ध कवि थे। वे रामकथा पर आश्रित कुन्दमाला नामक नाटक के रचयिता माने जाते हैं। कुन्दमाला में प्राप्त आन्तरिक प्रमाणों से यह प्रतीत होता है कि कुन्दमाला के रचयिता कवि दक्षिण भारत अथवा श्रीलंका के निवासी थे।
बर्नेल को कुंदमाला की पांडुलिपि तंजौर महल के ग्रंथालय के कुड़े के ढेर से प्राप्त हुए थीं।
दिंनाग को सामान्यत: कुंदमाला का कर्ता माना गया है मैसूर पांडुलिपि में यही नाम मिलता है। वल्लभदेव की सुभाषितवली का यहीं मत हैं। श्री पी पी एस शास्त्रीजी का मत है कि यह कृति धीरनाग की है जिसका उल्लेख तंजौर की हस्तप्रतियों में हैं। उनके अनुसार दिंनाग भूलवश समझा गया होगा। लेकिन कृष्णकुमार शास्त्री अनुसार धीरनाग भूलवश लिखा गया होगा। रामचन्द्र और गुणभद्र की कृति नाट्यदर्पण अनुसार यह वीरनाग की कृति है। प्रसन्नसाहित्यरत्नाकर ग्रंथ का यहीं मत है। श्रीधरदास सदुक्तिकर्णामृत अनुसार इसके कर्ता रविनाग हैं।
तंजौर की प्रति में लेखक ने अनूपराधा और मैसूर की प्रति में लेखक ने अरालपुरा उल्लेख किया हैं। विद्वानो के मतानुसार यह स्थान श्रीलंका अथवा दक्षिण भारत का होगा।
कुंदमाला का प्रथम उल्लेख 11 वीं सदी के नाट्यदर्पण हैं। एवं आनन्दवर्धन के महानाटक में कुंदमाला का एक श्लोक मिलता है इस कृति का समय आठवीं सदी है इसलिए कुंदमाला आठवीं सदी या उसके पहले की कृति हैं। मल्लिनाथ की मेधदूत की अनुसार दिंनाग कालिदास के प्रतिद्वंदि थे। सिंहली इतिहास के अनुसार कुमारदास कालिदास के साथ चिता में जल गये थे जिनका समय 5 वीं सदी था इसलिए कुंदमाला के लेखक 5 वीं सदी के थे।
सीता पुष्करिणी के जल में हंस देख रही है तभी राम वहाँ आते है l वाल्मीकि के वर के कारण राम सीता को नहीं उसके प्रतिबिंब को देखते है और मूर्छित हो जाते है। सीता अपनी शाल से उन्हें हवा देती है। राम जागकर उस शाल की खींच लेते है और अपनी शाल फेंकते है ; सीता राम की शाल लेकर वहाँ से चली जाती है। तभी राम का मित्र कौशिक कहेता है कि शायद यह तिलोतमा की माया थीं लेकिन राम कहेते है कि कोई स्त्री उन्हें वस्त्राचंल से हवा नहीं दे सकती।
