शाओशान चीन के हूनान प्रान्त के शिआंगतान क्षेत्र में ज़िले के प्रशासनिक दर्जे वाला एक शहर है, जो जनवादी गणतंत्र चीन के संस्थापक माओ ज़ेदोंग का जन्मस्थान होने के लिए प्रसिद्ध है। चीन में जब 1940 के दशक में साम्यवादी क्रान्ति चल रही थी तो यह शहर साम्यवादी गुट का एक महत्वपूर्ण गढ़ था। सन् 2010 की जनगणना में शाओशान की आबादी लगभग 1,00,000 थी जिनमें से 16,000 किसान थे। यह शहर हूनान की राजधानी, चांगशा, से लगभग 90 किमी दक्षिण पश्चिम पर स्थित है।
