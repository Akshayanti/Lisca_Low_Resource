
इथेजिनिस क्रुऍन्टेटस
चिल्मिआ  फ़ीज़ॅन्ट कुल का पक्षी है जो अपनी प्रजाति का इकलौता पक्षी है। यह भूटान, चीन, भारत, म्यानमार तथा नेपाल में मूलत: पाया जाता है।
इसको नेपाली भाषा में चिल्मिआ, चिल्मे, स्क्रीमन तथा सेलमुंग कहा जाता है और सिक्किम में इसे समे, सेमो और सूमोंग फो के नामों से जाना जाता है। हिन्दी भाषी प्रदेशों में इसकी उपलब्धता न होने के कारण इसका कोई हिन्दी नाम नहीं है। इसका अंग्रेज़ी नाम सम्भवत: इसलिए पड़ा है क्योंकि इसकी आँखों के चारों ओर सुर्ख लाल रंग की चौड़ी पट्टी होती है।
वसन्त ऋतु में यह चीड़ और जुनिपर के कोपल खाता है और शरद ऋतु में यह इन्ही पेड़ों की कोपलें और फल खाता है। अन्य पक्षी वैज्ञानिकों के मुताबिक इसके आहार में कीड़े-मकोड़े, बीज, छोटे फल इत्यादि सम्मिलित् हैं।
यह पक्षी मध्य आकार के जंगली मुर्ग जितना होता है और 19 से 22 से. मी. तक होता है। इसकी पूँछ 16 से 18 से. मी. तक होती है। वज़न में यह 500 से 650 ग्राम तक का हो सकता है।
यह पक्षी सिक्किम राज्य का राज पक्षी है।
