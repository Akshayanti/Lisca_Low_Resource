बनानाल ब्राज़ील देश के टोकाचिस प्रांत में स्थित एक बड़े आकार का नदी द्वीप है जो अरग्वाइया नदी की जलधारा के दो हिस्सों में बँट कर बहने के कारण निर्मित है। नदी की मुख्य धारा द्वीप के पश्चिम से तथा पतली धारा इसके पूरब से होकर बहती है और द्वीप की अधिकतम चौड़ाई लगभग 55 किलोमीटर है।
द्वीप की तट रेखा की लंबाई 350 किलोमीटर है और अधिकतम चौड़ाई 55 किलोमीटर तथा इसका कुल क्षेत्रफल 19,162.25 वर्ग किलोमीटर है। इस प्रकार यह विश्व का दूसरा सबसे बड़ा नदी द्वीप है और ऐसे नदी द्वीपों में, जिनकी सीमा समुद्र को नहीं छूती, सबसे बड़ा है।
यह एक संरक्षित द्वीप है जो रामसर स्थलों में शामिल है।
