ऍम जी श्रीकुमार एक मलयाली पार्श्वगायक, गीतकार और संगीतकार हैं। वे मलयाली सिनेमा के प्रसिद्धतम संगीत निर्देशकों में से एक हैं। मलयाली गानों के अलावा, उन्होंने तमिल, तेलुगु, कन्नड और हिन्दी भाषाओं में भी गाने गाए हैं। 30 वर्ष से भी अधिक के अपने व्यावसायिक जीवन मे उन्होंने इन विभिन्न भारतीय भाषाओं में 3000 से अधिक गानों में काम किया है। श्रीकुमार को अपने गानों के लिए दो बार सर्वश्रेष्ठ पार्श्वगायक की श्रेणी में राष्ट्रीय फ़िल्म पुरस्कार से सम्मानित किया गया है। श्रीकुमार, संगीत-निर्देशक एम जी राधाकृष्णन और के ओमानकुट्टी के सबसे छोटे भाई हैं। वे केरल में केएमजी म्यूज़िक्स के नाम से एक संगीत कम्पनी के मालिक भी हैं, तथा तिरुवनंतपुरम के सारेगामा संगीतशाला के भी मालिक हैं।
श्रीकुमार का जन्म हरिपद, अलप्पुऴा ज़िला, केरल में हुआ था। उनका जन्म 25 मई 1957 में हुआ था। उनके पिता, मालाबार गोपालन नायर एक गायक थे। उनके बड़े भाई, एम जी राधाकृष्णन भी एक पुरस्कृत संगीतकार थे, तथा उनकी बड़ी बहन के ओमानकुट्टी भी एक प्रसिद्ध शास्त्रीय संगीत गायिका थी। संगीत की दुनिया में प्रवेश करने से पहले, उन्होंने, बैंक में काम करने से शुरुआत की थी। बाद में, अपने बड़े भाई के साथ, उनके कॉन्सर्ट में उनका साथ देने से ही उन्होंने संगीत की दुनिया में प्रवेश किया।
श्रीकुमार ने अपने व्याकसायिक जीवन का आरम्भ, मलयाली फ़िल्म, कुली से की थी, जिसका निर्देशन अशोक कुमार ने किया था। प्रियदर्शन द्वारा निर्देशित फिल्म, चित्रम पहली फ़िल्म थी, जिसमें उन्होंने सारे गाने गाए थे। उन्होंने अपने व्यावसायिक जीवन में, मलयालम, तमिल, तेलुगु, कन्नड और हिन्दी भाषाओं में कुल 3000 से अधिक गानों में काम किया है।
उन्होंने चतुरंगम, ताण्डवम्, काञ्चचीवरम्, ऍलेग्ज़ैण्डर द ग्रेट और ओरु नाळ वारुम्जैसी फिल्मों में बतौर संगीत निर्देशक, काम किया है। उन्होंने रागसरंगम के नाम से एक अर्धशास्त्रीय स्वरूप में, एक वीडियो एल्बम भी रिलीस की थी। उसके अलावा उन्होंने मलयाली भाषा मे भगवान अय्यप्पा को समर्पित भी कुछ भक्ति गीत गा चुके हैं।
चौदह साल तक साथ रहने के बाद, श्रीकुमार ने 14 जनवरी सन 2000 को, कोल्लूर, कर्नाटक के मूम्बिका मन्दिर में लेखा से शादी की। उनकी कोई सन्तान नहीं है। श्रीकुमार तिरुवनंतपुरम के जागती इलाके में रहते हैं।
उन्हें अपने गानों के लिए दो बार, 1999 और 1990 में सर्वश्रेष्ठ पर्श्वगायिकी के लिए राष्ट्रीय फ़िल्म पुरस्कार से नवाज़ा गया है। आरके अलावा उन्होंने तीन बार, 1991, 92 और 98 में केरल राज्य फ़िल्म पुरस्कार जीता है। 2016 में, मलयाली फ़िल्म ओप्पम के गाने, चिन्नम्मा के लिए उन्हें दक्षिण फ़िल्मफ़ेयर पुरस्कार दिया गया था। इसके अलावा उन्होंने चार बार एशियानेट फ़िल्म पुरस्कार और तीन बार सूर्या टीवी अवार्ड जीत है।
