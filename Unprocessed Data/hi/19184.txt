आदिरूप किसी वस्तु या उत्पाद को बनाने से पहले बनाया गया उसका एक नमूना, प्रतिरूप या अधूरा संस्करण होता है जिसे उस भविष्य में बनाए जाने वाले उत्पाद के बारे में सीखने, उसपर अनुभव पाने, और उसे समीक्षकों को दिखाकर उसपर प्रतिपुष्टि पाने के ध्येय से बनाया जाता है। अक्सर आदिरूप शीघ्रता से और कम ख़र्च लगाकर बनाया जाता है, और उसका आकार भी अक्सर पूर्ण उत्पाद से छोटा होता है।
जीवविज्ञान, खगोलशास्त्र, और अन्य प्राकृतिक विज्ञान क्षेत्रों में अक्सर "आदिरूप" शब्द का प्रयोग ऐसी किसी चीज़ के लिए भी करा जाता है जो किसी पूरी श्रेणी के लिए एक मानक उदाहरण हो। मसलन खगोलशास्त्र में डॅल्टा सॅफ़ॅई तारा तारों की एक सॅफ़ॅई परिवर्ती तारा नामक श्रेणी के लिए आदिरूप माना जाता है।
