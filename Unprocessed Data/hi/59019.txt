भोपाल भारत देश में मध्य प्रदेश राज्य की राजधानी है और भोपाल ज़िले का प्रशासनिक मुख्यालय भी है। भोपाल को झीलों की नगरी भी कहा जाता है,क्योंकि यहाँ कई छोटे-बड़े ताल हैं। यह शहर अचानक सुर्ख़ियों में तब आ गया जब 1984 में अमरीकी कंपनी, यूनियन कार्बाइड से मिथाइल आइसोसाइनेट गैस के रिसाव से लगभग बीस हजार लोग मारे गये थे। भोपाल गैस कांड का कुप्रभाव आज तक वायु प्रदूषण, भूमि प्रदूषण, जल प्रदूषण के अलावा जैविक विकलांगता एवं अन्य रूपों में आज भी जारी है। इस वजह से भोपाल शहर कई आंदोलनों का केंद्र है।
भोपाल में भारत हेवी इलेक्ट्रिकल्स लिमिटेड का एक कारखाना है। हाल ही में भारतीय अंतरिक्ष अनुसंधान केंद्र ने अपना दूसरा 'मास्टर कंट्रोल फ़ैसिलटी' स्थापित की है। भोपाल में ही भारतीय वन प्रबंधन संस्थान भी है जो भारत में वन प्रबंधन का एकमात्र संस्थान है। साथ ही भोपाल उन छह नगरों में से एक है जिनमे 2003 में भारतीय आयुर्विज्ञान संस्थान खोलने का निर्णय लिया गया था तथा वर्ष 2015 से यह कार्यशील है। इसके अतिरिक्त यहाँ अनेक विश्वविद्यालय जैसे राजीव गांधी प्रौद्योगिकी विश्वविद्यालय,बरकतउल्लाह विश्वविद्यालय,अटल बिहारी वाजपेयी हिंदी विश्वविद्यालय,मध्य प्रदेश भोज मुक्त विश्वविद्यालय,माखनलाल चतुर्वेदी पत्रकारिता विश्वविद्यालय,भारतीय राष्ट्रीय विधि विश्वविद्यालय। इसके अतिरिक्त अनेक राष्ट्रीय संस्थान जैसे अखिल भारतीय आयुर्विज्ञान संस्थान,भारतीय वन प्रबंधन संस्थान,भारतीय विज्ञान शिक्षा एवं अनुसंधान संस्थान ,राष्ट्रीय संस्कृत संस्थान मानित विश्वविद्यालय भोपाल इंजीनियरिंग महाविद्यालय,गाँधी चिकित्सा महाविद्यालय तथा अनेक शासकीय एवं पब्लिक स्कूल हैं।
भोपाल प्राचीन नाम भूपाल है भूपाल, भू-पाल भू = भूमि, पाल=दूध। एक दूसरा मत यह है कि एक दूसरा मत यह है कि इस शहर का नाम एक अन्य राजा भूपाल शाही के नाम पर पड़ा।
भोपाल की स्थापना परमार राजा भोज ने 1000-1055 ईस्वी में की थी। उनके राज्य की राजधानी धार थी, जो अब मध्य प्रदेश का एक जिला है। शहर का पूर्व नाम 'भोजपाल' था जो भोज और पाल के संधि से बना था। परमार राजाओं के अस्त के बाद यह शहर कई बार लूट का शिकार बना। परमारों के बाद भोपाल शहर में अफ़गान सिपाही दोस्त मोहम्मद का शासन रहा। इसिलिए भोपाल को नवाबी शहर माना जाता है,आज भी यहाँ मुगल संस्कृति देखी जा सकती है। मुगल साम्रज्य के विघटन का फ़ायदा उठाते हुए खान ने बेरासिया तहसील हड़प ली। कुछ समय बाद गोण्ड रानी कमलापती की मदद करने के लिए खान को भोपाल गाँव भेंट किया गया। रानी की मौत के बाद खान ने छोटे से गोण्ड राज्य पर कब्ज़ा जमा लिया।
1720-1726 के दौरान दोस्त मुहम्मद खान ने भोपाल गाँव की किलाबन्दी कर इसे एक शहर में तब्दील किया। साथ ही उन्होंने नवाब की पदवी अपना ली और इस तरह से भोपाल राज्य की स्थापना हुई। मुगल दरबार के सिद्दीकी बन्धुओं से दोस्ती के नाते खान ने हैदराबाद के निज़ाम मीर क़मर-उद-दीन से दुश्मनी मोल ले ली। सिद्दीकी बन्धुओं से निपटने के बाद 1723 में निज़ाम ने भोपाल पर हमला कर दिया और दोस्त मुहम्मद खान को निज़ाम का आधिपत्य स्वीकार करना पड़ा।
मराठाओं ने भी भोपाल राज्य से चौथ वसूली की। 1737 में मराठाओं ने मुगलों को भोपाल की लड़ाई में मात दी। खान के उत्तराधिकारियों ने 1818 में ब्रिटिश हुकुमत के साथ सन्धि कर ली और भोपाल राज्य ब्रिटिश राज की एक रियासत बन गया। 1947 में जब भारत को आज़ादी मिली, तब भोपाल राज्य की वारिस आबिदा सुल्तान पाकिस्तान चली गईं। उनकी छोटी बहन बेगम साजिदा सुल्तान को उत्तराधिकारी घोषित कर दिया गया। 1 जून 1949 में भोपाल राज्य का भारत में विलय हो गया।
भोपाल गैस काण्ड विस्तार में देखें।
भोपाल भारत के मध्य भाग में स्थित है और इसके निर्देशांक 23.27º उ. एवं 77.4º पू. हैं। यह विंध्य पर्वत श्रृंखला के पूर्व में है। भोपाल एक पहाड़ी इलाक़े पर स्थित है किंतु इसका तापमान अधिकतर गर्म रहता है। इसका भू-भाग ऊँचा-नीचा है एवं इसके दायरे में कई छोटे पहाड़ हैं। उदाहरण के लिए श्यामला हिल, ईदगाह हिल, अरेरा हिल, कतारा हिल इत्यादि। यहाँ गर्मियाँ गर्म और सर्दियाँ सामान्य ठण्डी रहती हैं। बारिश का मौसम जून से ले के सितंबर-आक्टोबर तक रहता है और सामान्य वर्षा दर्ज की जाती है।
नगर निगम की सीमा 289 वर्ग कि. मी. है। शहरी सीमा के भीतर दो मानव निर्मित झीलें है जो संयुक्त रूप से भोज स्थल के नाम से जानी जाती हैं। बड़ी झील राजा भोज द्वारा निर्मित करवाई गई थी जिसका कुल जल ग्रहण क्षेत्र 361 वर्ग कि. मी. है। छोटी झील का निर्माण राजा भोज ने करवाया।
यहां का छोटा तालाब, बड़ा तालाब, भीम बैठका, अभयारण्य, शहीद भवन तथा भारत भवन देखने योग्य हैं। भोपाल के पास स्थित सांची का स्तूप भी पर्यटकों के आकर्षण का केन्द्र है। भोपाल से लगभग 28 किलोमीटर दूर स्थित भोजपुर मन्दिर एक एतिहासिक दर्शनिय स्थल है।
यह अनोखा संग्रहालय श्यामला की पहाडियों पर 200 एकड के क्षेत्र में फैला हुआ है।
मध्य प्रदेश का भोपाल शहर वनस्पतियों की दृष्टि से अत्यंत ही समृद्ध शहर है। यहाँ पर्याप्त हरियाली मौजूद है। प्रस्तुत लेख में भोपाल शहर के पादपों को उनके वैज्ञानिक नाम तथा हिंदी नाम सहित उनके चित्र को दर्शाया गया है। 
Acacia auriculiformis A. Cunn. Ex Benth.
Mimosaceae
Rutaceae 
Albizia procera benth. 
Mimosaceae
Alstonia scholaris R.Br
Apocynaceae
Anthocephalus cadamba Miq.
Rubiaceae
Bauhinia purpurea Linn. 
Bombax ceiba Linn.
Bombacaceae 
Butea monosperma Taub.
Cassia fistula Linn.
Caesalpiniaceae
Cassia roxburghii DC
Caesalpiniaceae
Cassia siamea Lamk.
Caesalpiniaceae
Casuarina equisetifolia Linn.
Dalbergia paniculata Roxb.
Dalbergia sissoo Roxb.
Delonix regia Raf.
Dillenia indica Linn.
Erythrina suberosa Roxb.
Fabaceae 
Ficus benghalensis Linn.
Moraceae 
Ficus benjamina Linn.
Moraceae
Ficus glomerata Roxb.
Moraceae
Ficus religiosa Linn.
Moraceae
Jacaranda
Kigelia pinnata
Lagerstromea speciosa
Leucina leucophloea 
Mangifera indica
Melia azadarach
Bakayan 
Michelia champaca 
Millingtonia hortensis
Mimusaps elengi
Mitragyna parviflora
Polyalthia longifolia
Pongamia pinnata
Fabaceae
Spathodia campanulata
Syzygium cumini
Tabebuia argentea
Tabebuia rosea
Tamarindus indica
Tecoma stans
Terminaloa cattapaa
Vitex negundo
भोपाल का राजा भोज हवाई अड्डा शहर से 12 कि॰मी॰ की दूरी पर है। दिल्‍ली, मुंबई, इंदौर, अहमदाबाद, चेन्नै, चंडीगण, हैदराबाद, कोलकाता, रायपुर से यहां के लिए एयर इंडिया एवम अन्य निजी एयरलाइन्स कंपनियों की नियमित उडान सेवाएँ हैं।
भोपाल का रेलवे स्थानक देश के विविध रेलवे स्थानकों से जुडा हुआ है। यह रेलवे स्थानक भारतीय रेल के दिल्‍ली-चैन्‍नई मुख्य मार्ग पर पड़ता है। शताब्‍दी एक्‍सप्रेस भोपाल को दिल्‍ली से सीधा जोडती है। साथ ही यह शहर मुम्‍बई, आगरा, ग्‍वालियर, झांसी, उज्‍जैन, कोलकाता, चेन्नै, बंगलूरू, हैदराबाद आदि शहरों से अनेक रेलगाडियों के माध्‍यम से जुडा हुआ है।
सांची, इंदौर,उज्जैन, खजुराहो, पंचमढी, जबलपुर आदि शहरों से आसानी से सडक मार्ग से भोपाल पहुंचा जा सकता है। मध्‍यप्रदेश और पड़ोसी राज्‍यों के अनेक शहरों से भोपाल के लिए नियमित बसें चलती हैं।
गोलघर
गोलघर में स्थित चित्र प्रदर्शनी
भोपाल रियासत के समय में चलने वाले बाँट
भोपाल रियासत का प्रतीक चिन्ह, कपड़े पर कढ़ाई किया हुआ
भोपाल रियासत के शासक को एवं उनके परिवारों के मकबरों की सूची
उर्दू भाषा में लिखा एक दस्तावेज
ख़िताबाद ओहदे दारान रियासत
ख़िताबाद फरमान खायान रियासत
उर्दू भाषा में लिखा एक दस्तावेज
सदर मंजिल का भीतरी भाग
सदर मंजिल का भीतरी भाग
सदर मंजिल का भीतरी भाग
नक्कारखाना
कलेक्टर कार्यालय भोपाल जिसे पुराना सचिवालय से भी जाना जाता है
भोपाल शहर की कुल जनसंख्या कुल 17,95,648 है। भोपाल जिले की कुल जनसंख्या 23,68,145 है। जिसमे करीब 56% हिन्दू, 40% मुस्लिम हैं। पुरुषों की संख्या 12,39,378 तथा महिलाओं की संख्या 11,28,767 है। कुल साक्षरता 82.26% है ।
