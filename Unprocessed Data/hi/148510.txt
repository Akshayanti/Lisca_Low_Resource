अंधाधुन श्रीराम राघवन द्वारा निर्देशित 2018 की एक भारतीय प्रेम-प्रसंगयुक्त कॉमेडी फ़िल्म है। इसमें आयुष्मान खुराना, तबु और राधिका आप्टे ने मुख्य भूमिकाएं निभाई हैं। यह एक पियानो वादक की कहानी है जो अनजाने में एक पूर्व फ़िल्म अभिनेता की हत्या में उलझ जाता है। अंधाधुन 2010 की एक फ्रेंच लघु फिल्म से प्रेरित है। इस फिल्म को 5 अक्टूबर 2018 को रिलीज़ किया गया था और इसे आलोचनात्मक प्रशंसा प्राप्त हुई।
फिल्म की प्रधान फोटोग्राफी पुणे में 18 जून 2017 को शुरू हुई। अपनी भूमिका के लिए आयुष्मान खुराना ने लॉस एंजिल्स में स्थित एक पियानोवादक, अक्षय वर्मा से दो महीने तक पियानो सीखा था।
