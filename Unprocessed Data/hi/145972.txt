अगस्ति या कनोपस कराइना तारामंडल का सबसे रोशन तारा है और और पृथ्वी से दिखने वाले तारों में से दूसरा सब से रोशन तारा है। यह F श्रेणी का तारा है और इसका रंग सफ़ेद या पीला-सफ़ेद है। इसका पृथ्वी से प्रतीत होने वाले चमकीलापन -0.72 मैग्निट्यूड है जबकि इसका अंदरूनी चमकीलापन -5.53 मापा जाता है। यह पृथ्वी से लगभग 310 प्रकाश-वर्ष की दूरी पर है।
अगस्ति को अंग्रेज़ी में "कनोपस" और अरबी और फ़ारसी में "सोहेल" कहते हैं।
अगस्ति एक दानव तारा है। इसका द्रव्यमान हमारे सूरज के द्रव्यमान का 8.5 गुना है और इसका व्यास सौर व्यास का 65 गुना है। इसका सतही तापमान 7,350 कैल्विन है। इसकी रोशनी भयंकर है - हमारे सूरज से 13,600 गुना अधिक।
