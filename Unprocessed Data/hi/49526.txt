अमेरिकी इंडियन आरक्षित क्षेत्र संयुक्त राज्य अमेरिका में ऐसा इलाक़ा होता है जिसका प्रशासन कोई मूल अमेरिकी आदिवासी क़बीला अमेरिकी सरकार के गृह मंत्रालय के आदिवासी मामलों के विभाग की निगरानी में करता है। अमेरिका में 310 ऐसे आरक्षित क्षेत्र हैं। अमेरिका में 550 से अधिक पंजीकृत आदिवासी क़बीले है और इनमें से कुछ ही के पास ऐसे क्षेत्र हैं, हालाँकि कुछ के पास एक से ज़्यादा आरक्षित क्षेत्र है।
इन सारे क्षेत्रों का कुल क्षेत्रफल 5.57 करोड़ एकड़ है, जो अमेरिका के पूरे रक़बे का 2.3% है। ये क्षेत्र अमेरिका के पश्चिमी भाग में अधिक मिलते हैं।
