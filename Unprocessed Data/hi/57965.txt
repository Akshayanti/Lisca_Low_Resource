
क्लैमिडियाए ग्राम-ऋणात्मक बैक्टीरिया का एक प्रमुख जीववैज्ञानिक संघ और वर्ग है। इसकी सदस्य जातियाँ बहुत विविध हैं, लेकिन सभी सुकेन्द्रिक कोशिकाओं में संक्रमण कर के उनके भीतर ही बढ़ती हैं। कुछ जातियाँ मानवों और अन्य प्राणियों में रोगजनक हैं, जबकि अन्य प्रोटोज़ोआ में सहजीवी हैं। इनका आकार बहुत छोटा होता है, कई वायरस जितना या उस से भी कम।
क्लैमिडियाए विश्व में यौनरोगों के सबसे बड़े कारकों में से एक है, और अमेरिका में प्रतिवर्ष 28.6 लाख क्लैमिडिया संक्रमण का अनुमान है। इनमें से अधिकांश की चिकित्सा सरल होती है लेकिन उपचार न करने पर अन्धता जैसी गम्भीर स्थितियाँ उत्पन्न हो सकती हैं। क्लैमिडियाए के जीव केवल कोशिकाओं में ही सक्रीय होते हैं और उनमें इन्हें रसधानी या अंतर्विष्ट पिण्डो में देखा जाता है। कोशिकाओं से बाहर इन्हें उगाया नहीं जा सकता।
