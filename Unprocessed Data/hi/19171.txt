सहेलियों की बाड़ी भारतीय राज्य राजस्थान के उदयपुर ज़िले का प्रमुख और एक लोकप्रिय उद्यान तथा दर्शनीय स्थल है। इसका निर्माण राणा सांगा ने करवाया था। उद्यान के पास एक संग्रहालय भी है।
सहेलियों की बाड़ी एक अड़तालीस जवान महिलाओं का समूह था जिसे उदयपुर की राजकुमारी के दहेज़ के तौर पर दिया गया था। इसलिए उनके लिए इस उद्यान का निर्माण करवाया था। उद्यान में बहुत ही सुन्दर कमल के ताल एवं फूल है साथ ही संगमरमर के मंडप और हाथी के आकार के फव्वारे है जो कि अभूतपूर्व लगते हैं
यह उद्यान फतेहसागर झील के निकट स्थित है जिसका निर्माण राजकीय महिलाओं के लिए 1710 से 1734 ईस्वी में महाराणा संग्राम सिंह ने करवाया था।लेकिन कुछ प्रमाणों के अनुसार इस उद्यान की संरचना खुद महाराणा सांगा ने तैयार की थी और फिर अपनी महारानी को दिया था। इनके अलावा यह भी मिलता है कि ये 48 सहेलियां महारानी के दहेज़ के रूप में भेंट की थी। यह उद्यान राजकीय महिलाओं के लिए काफी अच्छा और सुंदर रहा।
निर्देशांक: 24°36′10″N 73°41′07″E / 24.60278°N 73.68528°E / 24.60278; 73.68528
