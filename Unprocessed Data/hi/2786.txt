रागाला वेंकट राहुल एक भारतीय भारोत्तोलक हैं जिन्होंने ऑस्ट्रेलिया के गोल्ड कोस्ट में हो रहे 2018 राष्ट्रमण्डल खेलों के 85 किग्रा भारवर्ग में स्वर्ण पदक जीता। उन्होंने कुल 338 किग्रा का भार उठाया जिसमे 151 किग्रा स्नैच व 187 किग्रा क्लीन एण्ड जर्क में था। इस प्रतियोगिता में वे भारत के चौथे स्वर्ण पदक विजेता बने।
उन्होंने चीन के नानजिंग में संपन्न हुए 2014 युवा ओलम्पिक खेलों में भारत की और से 77 किग्रा भारवर्ग में रजत पदक जीता था जो कि भारत का युवा ओलम्पिक खेलों में भारोत्तोलन का पहला पदक था।
