असम गण परिषद  असम की क्षेत्रीय राजनैतिक पार्टी है। अगप ऐतिहासिक असम समझौते के बाद बनी। चुनाव के बाद इसके अध्यक्ष प्रफुल्ल कुमार महन्त राज्य के मुख्यमंत्री बने। अगप असम में 1985 -1989 तथा 1996-2001 तक सत्ता में भी रही।
इस पार्टी के लोक सभा व राज्यसभा में 1-1 सांसद है। पंद्रहवी लोक सभा में पार्टी के सांसद जोसेफ टोपो तेजपुर लोकसभा क्षेत्र से सांसद चुने गए है जबकि राज्यसभा में पार्टी का प्रतिनिधित्व बिरेन्द्र प्रसाद बैश्य करते है।
अगप अखिल असम छात्र संघ के 6 वर्ष लंबे बंगलादेशी घुसपैठियों के खिलाफ चलाये गए असम आन्दोलन की देन है। आन्दोलन के फलस्वरूप राजीव गाँधी तथा अखिल असम छात्र संघ के बीच एतेहासिक असम समझौता हुआ। आन्दोलन के फलस्वरूप 1983 के विवादित असम विधानसभा चुनाव से बनी हितेश्वर सैकिया की कांग्रेस की सरकार गिर गयी।
अगप ने दिसंबर 1985 में हुए विधानसभा चुनाव में 126 में से 67 सीटे तथा लोकसभा की 14 में से 7 सीटे जीती।
