शंघाई विश्व वित्तीय केन्द्र चीन के शंघाई नगर के पुडौंग जिले में स्थित एक गगनचुम्बी इमारत है। यह एक मिश्रित उपयोग की इमारत है जिसके भीतर होटल, कार्यालय, सम्मेलन कक्ष, प्रेक्षण डॅक और शॉपिंग मॉल इत्यादी हैं। 14 सितम्बर 2007 के दिन इस इमारत ने अपनी 492 मीटर की ऊँचाई प्राप्त कर ली थी और उस समय यह विश्व की दूसरी सबसे ऊँची इमारत थी। इस इमारत में कुल 101 तल हैं और यह अभी भी चीन की सबसे ऊँची इमारत है।
यह इमारत 28 अगस्त 2008 को दैनिक कामकाज के लिए खोल दी गई थी और इसका प्रेक्षण डॅक दो दिन बाद खोला गया। अपने डिज़ाइन के लिए इस इमारत को बहुत सराहा गया है और वास्तुकारों द्वारा इसे वर्ष 2008 की सर्वश्रेष्ठ पूर्णनिर्मित इमारत स्वीकृत किया गया था।
ऑरिएण्टल पर्ल टावर के पीछे से दिखता शंघाई विश्व वित्तीय केन्द्र।
इमारत के प्रेक्षण डॅक के भीतर।
शंघाई विश्व वित्तीय केन्द्र और जिन माओ टावर।
रात्री के समय शंघाई विश्व वित्तीय केन्द्र।
इमारत के शीर्ष पर निर्माणाधीन अपर्चर।
इमारत का शीर्ष।
प्लास्टर भित्ति पर चित्रित मूल डिज़ाइन।
