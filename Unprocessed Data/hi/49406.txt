गुलशन राय एक भारतीय फिल्म निर्माता और वितरक थे। उन्होंने 1970 के दशक में यश चोपड़ा द्वारा निर्देशित और 1990 के दशक में अपने बेटे राजीव राय द्वारा निर्देशित कई सफल फिल्मों का निर्माण किया।
गुलशन का जन्म 1924 में ब्रिटिश भारत लाहौर, पंजाब में हुआ था। भारत के विभाजन के बाद वह 1947 में बॉम्बे चले गए। उन्होंने हिन्दी फिल्म उद्योग में एक वितरक के रूप में अपना करियर शुरू किया। 1970 में, उन्होंने अपनी उत्पादन कंपनी त्रिमूर्ति फिल्म्स की शुरुआत की और पहली फिल्म जॉनी मेरा नाम निर्मित की जो सफल रही थी। 1970 के दशक में, उनकी यश चोपड़ा निर्देशित फिल्मों ने अमिताभ बच्चन को एक सुपरस्टार बनाया और पटकथा लेखकों सलीम-जावेद के लिए सफल करियर प्रारंभ किया। उल्लेखनीय फिल्में दीवार और त्रिशूल थीं। 1980 और 90 के दशक में, उन्होंने अपने बेटे राजीव राय द्वारा निर्देशित एक्शन शैली में फिल्मों का निर्माण किया, और वह उनके संगीत के लिए उल्लेखनीय थीं। वह त्रिदेव, विश्वात्मा, मोहरा और गुप्त हैं।
हालांकि, 2000 के दशक में राजीव की फिल्में, प्यार इश्क और मोहब्बत और असंभव के साथ त्रिमूर्ति फिल्म्स को असफलताओं का सामना करना पड़ा। दोनों ही फिल्म अर्जुन रामपाल को नायक के रूप में शुरुआत करने का प्रयास थीं लेकिन फ्लॉप हो गई और सफल नायक होने में अर्जुन असमर्थ रहे। 80 की उम्र में लंबी बीमारी के बाद 11 अक्टूबर 2004 को मुंबई में गुलशन राय की मृत्यु हो गई। वह पद्मश्री प्राप्तकर्ता थे।
