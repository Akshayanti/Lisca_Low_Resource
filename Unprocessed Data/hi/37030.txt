निर्देशांक: 25°43′0″N 85°32′0″E / 25.71667°N 85.53333°E / 25.71667; 85.53333
हज़रत जन्दाहा या जन्दाहा बिहार में वैशाली जिला के अन्तर्गत एक प्रखंड एवं छोटा शहर है। जिला मुख्यालय हाजीपुर से 32 किलोमीटर पूरब राष्ट्रीय राजमार्ग 103 के किनारे यह कस्बा स्थित है। जन्दाहा में सूफी संत दिवान अली शाह की मजार है। यहाँ होकर बहने वाली बाया नदी तथा शहर के नाम के पीछे सूफी संत द्वारा किए गए चमत्कार की कहानी जुड़ी है। मध्यकाल में हाजीपुर के एक प्रसिद्ध सूफी मकदूम शाह अब्दुल फतेह जन्दाहा के सूफी दिवान अली शाह के चाचा थे। आमतौर से जन्दाहा कहा जाने वाला यह शहर आसपास के लोगों के लिए महत्वपूर्ण व्यवसायिक केंद्र है। यहाँ प्रखंड एवं अंचल कार्यालय, पुलिस थाना एवं पुलिस अनुमंडल कार्यालय है।
