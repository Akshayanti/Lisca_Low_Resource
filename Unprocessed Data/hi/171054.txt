बड़ा निकोबार जैवमण्डल आरक्षित क्षेत्र भारत का एक वान्य संरक्षित क्षेत्र है। यह अण्डमान व निकोबार द्वीपसमूह के बड़े निकोबार द्वीप पर स्थित है और उस द्वीप के 85% क्षेत्रफल पर विस्तृत है। इसमें 885 वर्ग किमी का केन्द्रीय क्षेत्र है जिसके इर्द-गिर्द 12 किमी चौड़ा मध्यवर्ती पट्टा है। भारत सरकार ने इसे जनवरी 1989 में स्थापित किया था और इसमें भारत के दो राष्ट्रीय उद्यान सम्मिलित हैं: कैम्पबॅल बे राष्ट्रीय उद्यान और गैलेथिआ राष्ट्रीय उद्यान।
