दीपक लोकेन्द्र सिंह चाहर एक भारतीय प्रथम श्रेणी क्रिकेट के खिलाड़ी है जो घरेलू क्रिकेट में राजस्थान के लिए खेलते हैं। ये एक आधिकारिक तौर पर मध्यम गति के तेज गेंदबाज हैं जो पहले इंडियन प्रीमियर लीग में मुंबई इंडियंस की टीम का हिस्सा रहे थे और अब इन्हें चेन्नई सुपर किंग्स ने खरीद लिया है। चाहर इससे पहले राजस्थान रॉयल्स के लिए भी खेल चुके है।
चहर ने 2010-11 के रणजी ट्रॉफी सीजन के पहले मैच में जयपुर में हैदराबाद के खिलाफ अपने प्रथम श्रेणी क्रिकेट की शुरुआत में10 रन देकर 8 विकेट लिए थे। उस मैच में हैदराबाद की टीम महज 21 रनों पर ऑल आउट हो गयी थी वह रणजी ट्रॉफी के इतिहास में सबसे कम स्कोर है। चहर की प्रभावशाली स्विंग गेंदबाजी ने उन्हें राजस्थान रॉयल्स ने खरीद लिया था। इसके बाद साल 2018 इंडियन प्रीमियर लीग की नीलामी में चेन्नई सुपर किंग्स ने खरीदा। 
