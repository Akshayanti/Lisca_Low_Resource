टेस्ट बल्लेबाज़ी औसत = टेस्ट 100/50 = 51/62 टेस्ट सर्वोच्च स्कोर = 256
स्रोत = http://content-aus.cricinfo.com/ci/content/player/7133.html || 13704 
], ] के अनुसारस्रोत: 
रिकी थॉमस पॉन्टिंग, एओ को पंटर का उपनाम दिया गया था। एक दिवसीय अंतरराष्ट्रीय क्रिकेट में 2002 से 2011 तक वे ऑस्ट्रेलिया के कप्तान रहे। टेस्ट क्रिकेट में 2004 और 2011 के बीच ऑस्ट्रेलिया की राष्ट्रीय क्रिकेट टीम की उन्होंने कमान सम्भाली. वे ऑस्ट्रेलिया के दिग्गज क्रिकेटरों में माने जाते हैं। वे एक विशेषज्ञ दाएं हाथ के बल्लेबाज थे, साथ ही एक बहुत ही सामयिक गेंदबाज भी. उन्होंने 2003 और 2007 के क्रिकेट विश्व कप की जीत में ऑस्ट्रेलिया का नेतृत्व किया और 1999 के विश्व कप में स्टीव वॉ की विजेता टीम के सदस्य भी रहे।   उन्हें आलोचकों द्वारा व्यापक रूप से भारत के सचिन तेंदुलकर और वेस्टइंडीज के ब्रायन लारा के साथ साथ, आधुनिक युग के सर्वश्रेष्ठ बल्लेबाजों में से एक माना जाता है। 1 दिसंबर 2006 को उन्होंने पिछले 50 साल में एक टेस्ट बल्लेबाज द्वारा हासिल उत्तम रेटिंग प्राप्त की। 2010 के प्रारम्भ में वे क्रिकइंफो द्वारा पिछले दशक के सर्वोच्च क्रिकेटर चुने गए। वे 100 टेस्ट जीतने वाले इतिहास के पहले और एकलौते खिलाड़ी हैं।    160 से अधिक टेस्ट और 375 एकदिवसीय मैचों में शामिल होने के बाद पोंटिंग टेस्ट और वनडे क्रिकेट में ऑस्ट्रेलिया के प्रमुख रन गणक हैं। वह 13,000 टेस्ट रन बनाने वाले इतिहास के केवल चार खिलाड़ियों में से एक है। वह 2004 और 31 दिसंबर 2010 के बीच 77 टेस्ट मैचों में 48 जीत के साथ सब समय के सबसे सफल कप्तानों में से एक हैं। एक खिलाड़ी के रूप में, रिकी पोंटिंग 107 टेस्ट जीतों में शामिल रहे। पोंटिंग का 262 जीतों के साथ एक खिलाड़ी के रूप में सबसे अधिक जीतों में शामिल होने का अंतराष्ट्रीय एकदिवसीय क्रिकेट रिकॉर्ड है। 29 नवम्बर 2012 को रिकी ने संन्यास की घोषणा की। दक्षिण अफ्रीका के खिलाफ पर्थ में खेला जाने वाला श्रंखला का तीसरा और आखिरी मुकाबला उनके अंतराष्ट्रीय कैरियर का आखिरी मुकाबला था। दक्षिण अफ्रीका ने जीत हासिल कर श्रंख्ला अपने नाम करी और रिकी के 17 वर्षीय कैरियर का समापन किया। रिकी ने स्टीव वॉघ द्वारा बनाये ऑस्ट्रेलिया के लिए अधिकतम टेस्ट खेलने के रिकॉर्ड की अपना आखिरी टेस्ट खेलते हुए बराबरी करी। रिकी पोंटिंग 51.85 के टेस्ट बल्लेबाजी औसत के साथ 3 दिसम्बर 2012 को संन्यास लेते हुए क्रिकेट से दूर हुए. उन्होंने दुनिया भर में क्रिकेट खेलना जारी रखा। मुम्बई इंडियंस ने 2013 आईपीएल के लिए रिकी को अपना कप्तान घोषित किया तथा उस वर्ष की आईपीएल प्रतियोगिता जीती। मार्च 2013 में रिकी कैरेबियाई प्रीमियर लीग के लिए पहले अंतरराष्ट्रीय मताधिकार खिलाड़ी के रूप में घोषित हुए. नॉट्स के खिलाफ सरे के लिए अपनी अंतिम प्रथम श्रेणी पारी में उन्होंने एक शानदार नाबाद 169 रन बनाये तथा इसके साथ ही अपने प्रथम श्रेणी कैरियर को 82 शतकों के साथ अलविदा कहा. इसके बाद उन्होंने हर तरह के क्रिकेट से संन्यास ले लिया।
 रिकी को 2002 में स्टीव वॉ के बर्खास्त होने के बाद वनडे टीम की कप्तानी मिली। एकदिवसीय मैचों में उन्हें कप्तान के रूप में प्रारंभिक सफलता वी. बी. त्रिकोणीयी श्रंखला 2002-03 के फाइनल में इंग्लैंड को हरा कर प्राप्त हुई। उनकी असली परीक्षा 2003 के विश्व कप में हुई। शेन वॉर्न टूर्नामेंट शुरू होने से पहले ही एक डोपिंग परीक्षण में सकारात्मक पाए गए जिसके बाद वे वापस भेज दिए गए। इसके बावजूद ऑस्ट्रेलिया निरंतरता से खेलते हुए विश्व विजेता बना। भारत के खिलाफ फाइनल में 140 रन बनाते हुए रिकी ने 8 चक्के लगाए. स्टीव वॉ 2004 में सेवानिवृत्त हुए, जिसके बाद रिकी टेस्ट टीम के भी कप्तान बने। उनकी कप्तानी का मुख्य आकर्षण ऑस्ट्रेलिया की 2003 और 2007 में दक्षिण अफ्रीका और वेस्ट इंडीज में प्राप्त हुई विश्व कप जीत, 2006 और 2009 में प्राप्त चैंपियंस ट्राफी जीत, 2006-07 में 5-0 से हासिल हुई एशेज विजय और 2006 के अंत से लेकर 2008 के प्रारम्भ तक ऑस्ट्रेलिया द्वारा हासिल करी 16 निरंतर टेस्ट जीत रहे। इस दौरान उनकी टीम एकदिवसीय और टेस्ट क्रिकेट में सर्वोच्च पायेदान पर भी रही
 रिकी एक बहुत ही विवादास्पद व्यक्ति थे। उनकी बहुत आलोचना की जाती रही, चाहे विरोधियों के प्रति उपशब्दों का प्रयोग करने को लेकर हो या फिर अम्पायरों की बात न मानते हुए उनसे बहस करने को लेकर. स्पिन गेंदबाज़ों का सामना करते हुए, ख़ास कर ऑफ स्पिन गेंदबाज़ों को खेलते हुए उन्हें कभी कभी बहुत कठिनाई होती थी। हरभजन सिंह और ग्रेमी स्वनं का सामना करते हुए उन्हें जो परेशानी होती थी वह इस बात को स्पष्ट करती है। अपने कैरियर के अंत की ओर, आयु अधिक होने के कारण वह पुल और हुक शॉट खेलने में असमर्थ होने लगे। सफलता के दौर में शॉर्ट पिच गेंद उनकी सबसे बड़ी ताकत थी। वे इस प्रकार की गेंदबाज़ी खेलने के मास्टर माने जाते थे। टेस्ट क्रिकेट में उनकी कप्तानी में ऑस्ट्रेलिया ने 2005, 2009 और 2010-11 में 3 एशेज श्रंखलाएं हारी जिसके कारण रिकी की बहुत आलोचना हुई खासकर 2005 एशेज के दूसरे टेस्ट के बाद जिसमें टॉस जीत कर रिकी ने कई आलोचकों के अनुसार गलत निर्णय लिया। उनकी टीम ने वह मुकाबला 2 रनो से गवाया. ऑस्ट्रेलिया को 2-1 से वह श्रंखला हारनी पडी. टी. 20 क्रिकेट में उनकी कप्तानी की बहुत आलोचना हुई क्यूँ कि 2007 के विश्व कप में उनकी कप्तानी में ऑस्ट्रेलिया ज़िम्बाब्वे जैसी कमजोर टीम से हारा और 2009 के विश्व कप में तो पहले ही राउंड में बाहर हो गया। इस कारण कई बार रिकी को निंदा झेलनी पडी.
http://www.espncricinfo.com/http://www.cricket.com.au/
