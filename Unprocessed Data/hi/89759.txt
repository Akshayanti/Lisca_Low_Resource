विनिकुन्का, जिसे मोन्ताना दे सिएते कोलोरेस, 'मोन्ताना दे कोलोरेस या इन्द्रधनुष पर्वत भी कहा जाता है, दक्षिण अमेरिकी देश पेरु में स्थित एक पर्वत है, जिसकी ऊँचाई समुद्र तल से लगभग 5,200 मीटर है। यह कुस्को क्षेत्र की एंडीज़ पर्वतमाला में स्थित है। स्थानीय लोग इसे सेरो कोलोराडो कहते हैं।
पर्वत में रंगों की यह छटा इसकी चट्टान में उपस्थित खनिज तत्वों के कारण है।
विनिकुन्का पहुँचने का आधिकारिक मार्ग एक छोटे से कस्बे पीतूमार्का से होकर जाता है, जो कुस्को शहर से लगभग दो घंटे की दूरी पर स्थित है। यहाँ पहुँच कर इन पहाड़ों की ढलानों पर पैदल, कार, मोटर साइकिल या घोड़ों पर चढ़कर जाया जा सकता है।
