श्री माधोपुर भारतीय राज्य राजस्थान के सीकर जिले की एक नगरपालिका है।इस कस्बे को जयपुर के राजा मान सिंह जी के दिवान साहब श्री कुशाली राम जी बोहरा द्वारा बसाया गया था।इस कस्बे में सभी तरह की जातीया बड़े ही आराम और इज्जत से निवास करती है।इस कस्बे में अनगिनत मंदिर बावडिया, कुए, धर्मशालाए है,कस्बे की चार दिवारी में सभी जाती समुदाय के लोग भाईचारे के साथ जीवन यापन करते है
श्री माधोपुर उत्तरी अक्षांश 27°28′ एवं पूर्वी देशान्तर 75°36′ पर स्थित है। श्री माधोपुर राष्ट्रीय राजमार्ग 11 से 12 किमी दूरी पर स्थित है। नजदिकी रेलवे स्टेशन श्री माधोपुर है और नजदीकी हवाई अड्डा जयपुर का सांगानेर हवाई अड्डा है। यह राजकीय राजधानी नगर जयपुर से 75 किमी दूरी पर स्थित है और राष्ट्रीय राजधानी दिल्ली से 217 किमी दूरी पर स्थित है।
2001 की जनगणना के अनुसार श्री माधोपुर की कुल जनसंख्या 28,480 है। पुरूष हिस्सा 53% एवं महिलाएँ 47% हैं। श्री माधोपुर की साक्षरता दर 66% है जो राष्ट्रीय औसत 59.5% से अधिक है जिसमें पुरुष साक्षरता 77% एवं महिला साक्षरता 55% है। श्री माधोपुर में कुल जनसंख्या का 16% लोग 6 वर्ष से कम आयु के बच्चे हैं।
