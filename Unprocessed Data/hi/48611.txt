संवाद सूक्त अर्थात वे सूक्त, जिनमें दो या दो से अधिक देवताओं, ऋषियों या किन्हीं और के मध्य वार्तालाप की शैली में विषय को प्रस्तुत किया गया हो। वेदों में विभिन्न सूक्तों के माध्यम से विभिन्न देवताओं की स्तुति तथा विभिन्न विषयों को प्रस्तुत किया गया है। उनमें कुछ सूक्त, 'संवाद-सूक्त' के नाम से जाने जाते हैं। प्रमुख संवाद सूक्त ऋग्वेद में प्राप्त होते हैं । संवाद सूक्तों की व्याख्या और तात्पर्य वैदिक विद्वानों का एक विचारणीय विषय रहा है; क्योंकि वार्तालाप करने वालों को मात्र व्यक्ति मानना सम्भव नहीं है। इन आख्यानों और संवादों में निहित तत्त्वों से उत्तरकाल में साहित्य की कथा और नाटक विधाओं की उत्पत्ति हुर्इ है।
वशिष्ठ-सुदास-संवाद 
अगस्त्य-लोपामुद्रा-संवाद 
इन्द्र-इन्द्राणी-वृषाकपि-संवाद 
पुरूरवा-उर्वशी-संवाद सूक्त ऋग्वेद के 10 वें मंडल का 95वां सूक्त है। इसमें 18 मंत्र हैं। इस सूक्त में प्रयुक्त छंद त्रिष्टुप एवं स्वर धैवत है।
सरमा-पणि-संवाद सूक्त  ऋग्वेद के 10वें मंडल का 108 वां सूक्त है। इसके ऋषि पणि हैं और देवता सरमा, पणि हैं। छन्द त्रिष्टुप एवं स्वर धैवत है।
यम-यमी-संवाद सूक्त  ऋग्वेद के 10वें मंडल का 10वां सूक्त है। यम यमी संवाद में देवता या ऋषि यमी वेवस्वती या यम वैवस्वत हैं। छंद त्रिष्टुप है।
विश्वामित्र-नदी-संवाद सूक्त  ऋग्वेद के तीसरे मंडल का 33 वां सूक्त है। इसके ऋषि विश्वमित्र और देवता नदी है। इसमें विपाशा और शुतुद्री नदियों का वर्णन आया है। विश्वमित्र-नदी संवाद सूक्त में पंक्ति, उष्णिक और त्रिष्टुप छंद हैं।
