निर्देशांक: 25°41′N 82°25′E / 25.68°N 82.42°E / 25.68; 82.42
मछलीशहर, उत्तर प्रदेश का एक प्रमुख नगर और व्यापारिक स्थान है। पूर्वी उत्तर प्रदेश के जौनपुर जिले में स्थित मछलीशहर को तहसील का दर्जा प्राप्त है। नेशनल हाइवे 31 मछलीशहर से होकर गुजरता है जो पश्चिमी तरफ प्रतापगढ़ रायबरेली और लखनऊ को मछलीशहर से जोड़ता है तो पूर्वी तरफ जौनपुर और बनारस से मछलीशहर को जोड़ता है। मछलीशहर सुरक्षित लोकसभा सीट है जिसके तहत पांच विधानसभा आती हैं। मछलीशहर - जंघई - भदोही चार-लेन हाईवे निर्माणाधीन है, जिससे इस क्षेत्र के विकास को गति मिलेगी।
चुंगी चौराहे से लेकर सुजानगंज चौराहे तक मछलीशहर बाजार फैला हुआ है। यहां पर अधिकतर घरों में प्रथमतल पर दुकानें हैं। इसी कारण से मछलीशहर का नगरीकरण वर्टिकल है। यहां जनसंख्या घनत्व दिल्ली से भी ज्यादा है।
2011 की जनगणना के अनुसार, मछलीशहर की जनसंख्या 26,107 है जिसमें 51% पुरूष तथा 49% महिलाएं हैं। यहां की साक्षरता दर 77.43% है जोकि राष्ट्रीय औसत से ज्यादा है। पुरुष साक्षरता दर जहां 83.85% है,वहीं महिलाओं की साक्षरता दर 70.86% है। यहां की 18% आबादी छः साल से कम की है।
मछलीशहर हिन्दू और मुसलमान में आपसी सौहार्द के लिए विख्यात है। यहां होली, दिपावली तथा ईद बहुत ही हर्षोल्लास के साथ मनाया जाता है।
