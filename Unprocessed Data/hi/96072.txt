ऍसऍन 1006 एक महानोवा था जो सम्भवतः ज्ञात इतिहास की सबसे रोशन तारकीय घटना थी। इसका सापेक्ष कांतिमान −7.5 तक पहुँच गया था जो कि आकाश में शुक्र ग्रह से 16 गुना अधिक रोशन हुआ होगा। यह लगभग एक हज़ार वर्ष पूर्व अप्रैल 30 और मई 1, 1006 ईसवी के बीच आकाश में वृक तारामंडल में देखा गया, और इस घटना का वर्णन प्राचीन चीन, जापान, इराक़, मिस्र और यूरोप की लिखाईयों में मिलता है। सम्भव है कि इसे उत्तर अमेरिकी आदिवासियों ने भी शिलाचित्रों में प्रदर्शित करा हो। कुछ ब्योरों के अनुसार इसे दिन की रोशनी में भी स्पष्ट देखा जा सकता था। आधुनिक खगोलशास्त्री इसे हमसे लगभग 7,200 प्रकाशवर्ष की दूरी पर स्थित मानते हैं।
