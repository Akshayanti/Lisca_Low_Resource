नांदेड़ एक्सप्रेस आग 28 दिसम्बर 2013 को घटित घटना है जिसमें बैंगलोर-नांदेड़ एक्सप्रेस की एक बोगी में आग लग गई। रेलगाडी के एक डिब्बे में आग लगी जिसमें 72 यात्री थे। रेलगाडी 27 दिसम्बर रात 10:45 बजे बेंगलूरू से निकली थी। डिब्बे में आग 28 दिसम्बर 2013 को तड़के भारतीय समयानुसार सुबह 03:30 बजे अनंतपूरम जिले में लगी।
लगभग स्थानीय समयानुसार सुबह 03:20 बजे जब रेलगाडी सत्यसाईं बेंगलुरु मंडल के प्रशांति निलयम रेलवे स्टेशन से धर्मावरम की ओर दो किलोमीटर आगे थी उसी समय आग लग गयी। रेलगाडी के द्वितीय वातानुकुलित डिब्बे में तब आग लगी जब वह कर्नाटक की राजधानी बेंगलूरू से नांदेद जा रही थी। 
डिब्बे में कुल 72 सीटें थी और सभी पर यात्री थे। डिब्बे में आग लगने से 2 बच्चों सहित 26 लोगों की मौके पर ही मौत हो गई जबकि 15 लोग घायल हो गये।
रेलमंत्री मल्लिकार्जुन खड़गे ने मारे गए व्यक्तियों के आश्रितों को 5 लाख रुपये की अनुग्रह राशि देने की घोषणा करते हुए कहा कि घायलों की चिकित्सा का पूरा खर्च रेलवे वहन करेगी।
