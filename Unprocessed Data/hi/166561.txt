टाइका डेविड वाइटीटी, जिन्हे टाइका कोहेन के नाम से भी जाना जाता है, न्यू ज़ीलैण्ड के एक फ़िल्म निर्देशक, पटकथा लेखक, अभिनेता और हास्य कलाकार हैं। 2004 की लघु फिल्म, टू कार्स, वन नाईट के लिए उन्हें अकादमी पुरस्कार के लिए नामांकित किया गया था। 
उनकी फीचर फिल्में, बॉय और हंट फॉर द वाइल्डरपीपल न्यू ज़ीलैण्ड की शीर्ष कमाई करने वालों में हैं। उन्होंने जैमिन क्लेमेंट के साथ हॉरर कॉमेडी फिल्म व्हट वी डू इन द शैडोज़ सह-निर्देशित की, जिसने उन्हें और अधिक मान्यता प्रदान की। वाइटीटी ने बाद में मार्वल सिनेमेटिक यूनिवर्स की सुपरहीरो फिल्म थॉर: रैग्नारॉक को निर्देशित किया, जिसके लिए उन्हें समीक्षकों से प्रशंसा प्राप्त हुई।
