कारावेला बीच रिसोर्ट दक्षिण गोवा के सालसेट में स्थित एक बीच रिसोर्ट होटल हैं। यह गोवा के पांच सितारा होटलों में से एक हैं। यह वरका समुद्र तट के शांत सफेद रेत पर स्थित है एवं 199-कमरे वाला यह रिसॉर्ट 24 एकड़ जमीन पर फैला हुआ है। वर्तमान में इस होटल का स्वामित्व आडवाणी होटल्स एंड रिसॉर्ट्स के पास हैं, जिसका मुख्यालय नरीमन पॉइंट मुंबई में हैं। पूर्व में गोवा पुर्तगालियों की औपनिवेशिक विरासत हुआ करता था एवं वर्तमान में यह अपने समुद्र तटों के चलते विदेशी सैलानियों के बीच काफी लोकप्रिय है। 
इस होटल पर मालिकाना हक रखने वाली आडवाणी होटल्स एंड रिसॉर्ट्स लिमिटेड ने जनवरी 2017 में बीएसई को सूचित किया था की मैसर्स वाईंडहम होटल एशिया पैसिफिक कंपनी लिमिटेड के साथ इस कंपनी का अंतर्राष्ट्रीय लाइसेंस और प्रशिक्षण समझौता "रमदा" ब्रांड के लिए 31 जनवरी 2017 तक के लिए वैध है। अब "रमदा" ब्रांड इस होटल के साथ हट चुका हैं एवं यह होटल अब कारावेला बीच रिजॉर्ट के नाम से जाना जाता हैं। 
