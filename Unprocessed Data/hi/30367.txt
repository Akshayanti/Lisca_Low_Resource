गौरीगंज उत्तर प्रदेश के अमेठी जिले का जिला मुख्यालय एवं एक प्रमुख तहसील है। अमेठी जिले के रूप में गठन से पूर्व यह सुल्तानपुर जिले का भाग था।
गौरीगंज में बहुत से दर्शनीय स्थल भी हैं। गौरीगंज का लोधी बाबा धाम एक प्रसिद्ध मंदिर है। गौरीगंज तहसील के अंतर्गत भवन शाहपुर गांव के पास में स्थित मां दुर्गा भवानी का दिव्य मंदिर बहुत ही सुप्रसिद्ध है यहां पर 1 साल में दो बार नवरात्रि के मेले लगते हैं। माता जी के दर्शन करने के लिए बहुत दूर-दूर से भक्तगण यहां पर आते हैं। हर सोमवार के दिन यहां पर मेला भी लगता है। मंदिर के बगल में स्थित दिव्य सागर कुंड में स्नान करके भक्तगण मां दुर्गा के आशीर्वाद प्राप्त करते हैं।
गौरीगंज कस्बे के मध्य में जिलाधिकारी निवास स्थित है। उसी के बगल में ही पुलिस स्टेशन भी स्थित है। कस्बे के पश्चिमी छोर पर तहसील स्थित है। यहां का सरकारी अस्पताल अमेठी रोड पर असैदापुर गांव के पास स्थित है और यहाँ पश्चिम मे रायबरेली रोड पर बरनाटीकर गाँव स्थित है। वही से कुछ दूर पर एक छोटी सी बाजार काजीपटी स्थित है।
