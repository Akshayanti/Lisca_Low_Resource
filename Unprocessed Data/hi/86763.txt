
चित्तीदार हरा कबूतर या लिवरपूल कबूतर कबूतर की एक प्रजाति है और माना जाता है कि यह विलुप्त हो चुकी है। इसका पहली बार उल्लेख और वर्णन जॉन लाथम ने 1783 में किया था, जिन्होंने अज्ञात उत्पत्ति के दो नमूनों और पक्षी को वर्णित करने वाला एक चित्र देखा था। पक्षी के टैक्सोनॉमिक संबंध लंबे समय तक अस्पष्ट थे, और शुरुआती लेखकों ने कई अलग अलग संभावनाओं का सुझाव दिया था, हालांकि यह विचार कि यह निकोबार कबूतर से संबंधित था काफी प्रबल थी, और इसलिए इसे एक ही जीन, कालोनेस में रखा गया था। आज इस प्रजाति को विश्व संग्रहालय, लिवरपूल में रखे गए एक नमूने के द्वारा ही जाना जाता है। 20 वीं शताब्दी में इस पर अधिक ध्यान नहीं दिया गया लेकिन 2008 में आईयूसीएन की लाल सूची में शामिल कर इसे एक विलुप्त प्रजाति के रूप में मान्यता दी गयी। 2014 में एक आनुवंशिक अध्ययन ने इस बात की पुष्टि की कि यह निकोबार कबूतर से संबंधित एक विशिष्ट प्रजाति थी और ये दोनों ही प्रजाति विलुप्त डोडो और रॉड्रिक्स सोलिटेयर के निकटतम संबंधी थे।
