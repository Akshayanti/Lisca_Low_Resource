जीवित जड सेतु भारत के पूर्वोत्तर राज्य मेघालय के दक्षिणी भाग स्थित स्थानीय जनजाति के लोगों द्वारा जीवित वृक्षों की जडों से बनाये गये पुल हैं। जीवित वृक्षों की जड़ो को अनुवर्धित कर इन्हें जलधारा के आर पार एक सुदृण पुल में परिवर्तित कर देते हैं। समय के साथ साथ ये और भी मजबूत होते जाते हैं। ये पुल मेघालय के चेरापूँजी, नोन ग्रेट,लात्संयू आदि स्थानों पर देखे जा सकते हैं। मेघालय के जनजातीय क्षेत्रों में रहने वाले लोग वहां उगने वाले बृक्षों की जड़ों और शाखाओं को एक दूसरे से सम्बद्ध कर पुल का रूप दे देते हैं। इस प्रकार के पुल ही जीवित जड़ पुल कहलाते हैं। इनको बनाने में रबर फ़िग वृक्ष की हवाई जडों का प्रयोग किया जाता है और इनका निर्माण खासी एवं जयन्तिया जनजाति के लोग ही किया करते हैं। 
ऐसे सेतु नागालैण्ड में भी मिलते हैं। भारत के अलावा इंडोनेशिया में जेम्बाटन अकार द्वीप पर सुमात्रा, और जावा के बन्तेन प्रान्त में बादुय लोगों द्वारा भी ऐसे सेतु बनाये जाते हैं। 
एक लिविंग रूट ब्रिज कोंगथोंग गांव के पास मरम्मत होते हुए। स्थानीय खासी लोग युवा लचीली हवाई जड़ों के प्रयोग से सेरु की मुंडेर बनाते हुए।
पूर्वी खासी हिल्स के बर्मा गांवमें एक रूट ब्रिज बिना किसी पैड आदि के मरम्मत होते हुए।
एक रूट ब्रिज लकड़ी और बांस के मचान की सहायत से उगाया/बनाया जा रहा है। यह रंगथिल्लियांग, पूर्वी खासी हिल्स के निकट है।

