हिन्दी साहित्येतिहास में रीतिकाल का समय संवत् 1700 से संवत् 1900 तक माना गया है।इस काल को भी विशेषताओं के आधार पर तीन भागों में बाँटा गया है। रीतिबद्ध काव्य ,रीतिसिद्ध काव्य तथा रीति मुक्त काव्य।इस काल में अधिकतर लक्षण ग्रंथ लिखे गए थे,जो संस्कृत के काव्यशास्त्रों की ही नकल थे।प्रत्येक रचनाकार एक कवि होने के साथ अपने आचार्यत्व को भी प्रदर्शित करना चाहता था।रीतिसिद्ध कवियों ने लक्षण ग्रंथ न लिखकर लक्ष्य ग्रंथ लिखे हैं। लक्ष्य ग्रंथ से अभिप्राय है कि इन्होंने संस्कृत के काव्यशास्त्रों को ज्यों का त्यों न लिखकर उन्हें केवल अपनी रचनाओं का आधार बनाया है। इनके काव्य का उद्देश्य केवल अलंकारों,नायक-नायिका भेद का विवेचन करना ही नहीं था, अपितु अन्य विशेषताओं का उल्लेख करना भी था।इन कवियों ने नीति,भक्ति जैसे विषयों पर भी रचनाएँ की इनमें सर्वप्रथम नाम कविवर बिहारी का आता है,जिनकी रचना 'सतसई' रीतिसिद्ध काव्य की प्रमुख रचना है।इसके अतिरिक्त वृंद, बेनी ,कृष्ण कवि,पसनेज आदि कवि प्रमुख हैं।कविवर बिहारी की रचना का नीति संबंधी एक उदाहरण देखिए-
