नवजीवन ट्रस्ट भारत के अहमदाबाद स्थित पुस्तकों के प्रकाशक हैं। इसकी स्थापना सन 1929 में महात्मा गांधी ने की थी। नवजीवन ने अब तक हिन्दी, गुजराती, अंग्रेजी एवं अन्य भाषाओं में कोई 800 पुस्तकें प्रकाशित की है। अभी हाल में ही इन पुस्तकों से नवजीवन ट्रस्ट का कॉपीराइट समाप्त हुआ है।इस ट्रस्ट ने अहमदाबाद सेन्ट्रल जेल के कैदियो के लिए 15 अक्टूबर 2018 से पत्रकारिता कोर्स शुरू किया । यह देश मे ऐसा एकमात्र कोर्स है।
नवजीवन का अर्थ होता है - नया जीवन। इसकी स्थापना के समय इसका घोषित उद्देश्य था - शान्तिपूर्ण तरीकों से हिन्द स्वराज की प्राप्ति ; अर्थात भारत के लिये स्वराज की प्राप्ति। इसके लिये संस्कारित एवं विद्वान कार्यकर्ताओं के द्वारा लोगों को शिक्षित करना इसका उद्देश्य था।
