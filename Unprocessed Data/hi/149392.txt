आँखों देखी रजत कपूर निर्देशित एवं लिखित 2014 की बॉलीवुड फ़िल्म है। फ़िल्म के निर्माता मनीष मुंद्रा हैं। फ़िल्म में मुख्य अभिनय भूमिका में संजय मिश्रा और रजत कपूर हैं। फ़िल्म 21 मार्च 2014 को प्रदर्शित हुई।
राजा बाऊजी एक अधेड़ उम्र का व्यक्ति है। बाऊजी और उसका भाई ऋषि रजत कपूर दिल्ली में निर्जन स्थान पर एक छोटे से घर में रहते हैं। बाऊजी का परिवार थोड़ा विस्तृत है जिसमें उनकी पत्नी हैं पुष्पा, उनकी बेटी रीटा और एक बेटा शम्मी, ऋषि की पत्नी लता और एक बेटा अशोक हैं। रीटा अज्जू नामक एक लड़के से प्यार करती है पर रीटा का परिवार इसके बिलकुल ख़िलाफ़ हैं क्योंकि लोग अज्जू के बारे में अच्छे विचार नहीं रखते हैं। परिवार के बड़े, रीटा को अज्जू से मिलने के लिए मना करते हैं और उससे दूर रहने के लिए कहते हैं पर रीटा के पिता बाऊजी सबको कहते हैं कि वो अज्जू के बारे में कही गई बातों पर यक़ीन न करें और आँखों देखी चीज़ों पर ही विश्वास करें।
