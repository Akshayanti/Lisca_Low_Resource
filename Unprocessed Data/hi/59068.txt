होसदुर्ग किला भारत के केरल राज्य के कासरकोड जिले में स्थित एक दुर्ग है। होसदुर्ग किला दूर से अपने गोलाकार बुर्जों के साथ भव्य दिखाई देता है। इस दुर्ग का निर्माण इक्केरी के केलड़ी नायक राजवंश के सोमशेखर नायक ने करवाया था। इस स्थान को 45 गुफाओं वाले नित्यानन्दाश्रम के कारण बहुत प्रसिद्धि मिली है। वर्तमान में यह दुर्ग जीर्ण-शीर्णावस्था में है, किन्तु निकट ही एक विद्यालय एवं सरकारी कार्यालय बने हैं, अतः आवाजाही लगी रहती है। 
दुर्ग के दक्षिण-पश्चिम में एक मन्दिर भी है, जिसका निर्माण नायकों ने ही करवाया था। यह मन्दिर भगवान शिव को समर्पित है और पूनकवनम कर्पूरेश्वर मन्दिर के नाम से प्रसिद्ध है।
