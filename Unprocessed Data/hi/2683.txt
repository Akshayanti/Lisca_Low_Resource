अम्बरीष श्रीवास्तव  एक आर्कीटेक्चरल इंजीनियर, साहित्यकार व कवि हैं। इनका नाम राष्ट्रीय कवि संगम निर्देशिका में सम्मिलित है। जो कि भारतीय कवियों की राष्ट्रीय सूची है !
वर्ष 2007 में, अम्बरीष श्रीवास्तव आल इंडिया नेशनल यूनिटी कांफ्रेस नई दिल्ली द्वारा आर्कीटेक्चरल इंजीनियरिंग के क्षेत्र में उत्कृष्ट सेवाओं, विशेष उपलब्धियों और योगदान के लिए राष्ट्रीय पुरस्कार “इंदिरा गांधी प्रियदर्शिनी अवार्ड" से सम्मानित किये गए थे। इंदिरा गांधी प्रियदर्शिनी अवार्ड पुरुषों और महिलाओं को उनके विभिन्न क्षेत्रों के व्यवसायों में उनकी उत्कृष्ट सेवाओं, विशेष उपलब्धियों और योगदान के लिए प्रदान किया जाता है। इस अवार्ड का प्रयोजन स्थान और देश में छिपी प्रतिभा को लक्ष्य करके उसकी पहचान करना है। वह पुरस्कार समारोह में उपस्थित नहीं हो सके थे क्योंकि वह एक सड़क दुर्घटना में 11 अक्टूबर 2007 में घायल हो गए थे, उन्होंने इस पुरस्कार को सीतापुर डाकघर के माध्यम से अपने घर पर प्राप्त किया था। 
2007 में इसके अलावा, वह इंजीनियरिंग और आर्कीटेक्चर " के क्षेत्र में भारतीय मानवाधिकार एसोसिएशन" द्वारा अभियंत्रण श्री" से तथा 2009 में हिन्दी कविता के क्षेत्र में हिन्दी साहित्य परिषद द्वारा "सरस्वती-रत्न" सम्मान से सम्मानित किये गए, निर्माण श्रमिकों के कल्याण के लिए वह सक्रिय रूप से एसीसी, लिमिटेड और अन्य कंपनियों के साथ संबद्ध है, साथ साथ उन्होंने निर्माण तकनीक पर कई हिन्दी लेख तथा किसानों, निर्माण श्रमिकों, सैनिकों, माताओं, बच्चों, आदि पर हिन्दी कविताओं की रचना की है।
अम्बरीष श्रीवास्तव कई अंतर्राष्ट्रीय और राष्ट्रीय व्यावसायिक संस्थानों यथा अमेरिकन सोसायटी ऑफ़ सिविल इंजीनियर्स, आर्किटेक्चरल इंजीनियरिंग इंस्टीटयूट, स्ट्रक्चरल इंजीनियरिंग इंस्टीटयूट, भारतीय सड़क कांग्रेस, भारतीय भवन कांग्रेस, इंडियन सोसायटी फॉर टेक्नीकल एजूकेशन, भारतीय पुल इंजीनियर्स संस्थान, भारत का क्वालिटी सर्किल फोरम इंडियन इंस्टीटयूट ऑफ़ बिल्डिंग डिजाइनर्स एशोसियेशन ,, आई आई टी कानपुर के राष्ट्रीय भूकंप अभियंत्रण सूचना केन्द्र  आदि के सदस्य है।
