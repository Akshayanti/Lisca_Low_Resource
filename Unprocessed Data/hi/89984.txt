राव बीरेंद्र सिंह राजकीय अभियांत्रिकी एवं प्रौद्योगिकी संस्थान, जो संक्षिप्त में आर॰बी॰एस॰एस॰आई॰ई॰टी॰ के नाम से भी प्रसिद्ध है, रेवाड़ी के जैनाबाद ग्राम में स्थित हरियाणा का अग्रणी स्वायत्त अभियांत्रिकी और प्रौद्योगिकी उन्मुख संस्थान है। यह संस्थान हरियाणा राज्य सरकार द्वारा विद्यार्थियों को उत्कृष्ट तकनीकी शिक्षा प्रदान करने हेतु 2014 में स्थापित किया गया था। यह कॉलेज हरियाणा के भूतपूर्व मुख्यमंत्री राव बीरेंद्र सिंह यादव के नाम पर बना है। हरियाणा सरकार द्वारा निर्मित नवीनतम और आधुनिक शिक्षा संस्थानों में राव बीरेंद्र सिंह राजकीय अभियांत्रिकी एवं प्रौद्योगिकी संस्थान का नाम प्रमुख रूप से लिया जाता है।
राव बीरेंद्र सिंह राजकीय अभियांत्रिकी एवं प्रौद्योगिकी संस्थान, पुन: निर्माण से पूर्व सरकारी इंजीनियरिंग कॉलेज जैनाबाद, रेवाड़ी, हरियाणा के नाम से जाना जाता था। इस विद्यापीठ को 2013 में राज्य सरकार ने प्रस्तावित किया गया था। पूर्व मुख्यमंत्री भूपेंद्र सिंह हुड्डा द्वारा 2014 में संस्थान की नीव रखी गई थी, और 2017 में इसका उद्धाटन किया गया था।
संस्थान एक अभिशासक परिषद‌ के सम्पूर्ण पर्यवेक्षण, निदेशन एवं नियंत्रण में कार्यरत है। शैक्षिक कार्यक्रम अखिल भारतीय तकनीकी शिक्षा परिषद द्वारा मान्यता प्राप्त है, और कॉलेज इंदिरा गाँधी विश्वविद्यालय मीरपुर, रेवाडी से सम्ब्द्ध है।
यह संस्थान चार साल अवधि के निम्नलिखित स्नातक कार्यक्रम प्रदान करता हैं:
इस संस्थान में प्रवेश अखिल भारतीय इंजीनियरिंग प्रवेश परीक्षा एवं अन्य प्रमुख प्रवेश परीक्षाओं के परिणाम के आधार पर होता है।
संस्थान का 53 एकड़ मुख्य परिसर रेवाड़ी से 26 किलोमीटर दूर जैनाबाद ग्राम के शांत वातावरण में स्तिथ है। इसके बृहत अवसंरचना में अनुसंधान प्रयोगशालायें, व्याख्यान कक्ष, कार्यशालायें, खेल के मैदान, व्यायामशाला और हजारों पुस्तकों, पत्रिकाओं और इलेक्ट्रॉनिक डेटाबेसों से युक्त एक केन्द्रीय पुस्तकालय शामिल हैं। यह हरियाणा राज्य के सबसे सुन्दर शैक्षणिक परिसरों में से एक है। संस्थान से कई मुख्य मार्ग जोड़े हुए है, जिसमे रेवाड़ी-महेंद्रगढ़ राज्य राजमार्ग प्रमुख है।
