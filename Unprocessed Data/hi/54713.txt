शंकर रामचंद्र या मामाराव दांते, ने पुणे से 1920 में कला स्नातक किया। 1920-1923 तक लोक-संग्रह समाचार पत्र के संपादकीय विभाग में कार्यरत रहे। 1923 के बाद इन्होंने देवनागरी लिपि के अक्षरों के मुद्रण एवं टंकण पर शोध किया और देवनागरी लिपि का मोनो-टाइप पर मुद्रण संभव हुआ। 1924-1930 तक पुणे हिन्दू महासभा के सचिव रहे थे। इस दौरान शुद्धि कार्यक्रम किए थे। 1928 में दंगा प्रभावित महाद का सर्वेक्षण किया। 1938 में इन्होंने निज़ाम के शासन में हिन्दुओं की स्थिति का सर्वेक्षण किया तथा सरकार को अवगत कराया। ये 1940-1945 तक महाराष्ट्र हिन्दू महासभा के सचिव रहे थे। 1938 में भागनगर के अहिंसक प्रतिरोध के बाद 1939 में इन्हें कारावास भोगना पड़ा। 1950 में ये अखिल भारतीय हिन्दू महासभा के सचिव निर्वाचित हुए। बाद में 1975 में उपाध्यक्ष भी बने। इन्होंने चित्तराव शास्त्री के ऋगवेद के मराठी अनुवाद, मेट्स बुक ऑन द प्लाइट ऑफ अनटचेबल्स, बलशास्त्री हरिदास के पुणे में दिए व्याख्यानों व सावरकर के कार्यों का प्रकाशन भी किया। ये 1940-55 तक काल- समाचारपत्र के संपादक भी रहे। 1967 में इन्होंने काल-साप्ताहिक निकाला।
गणपत महादेव नलदाड़े इनका जन्म पुणे में हुआ। आरंभ में इन्होंने अपने पिता के तंबाकू के व्यापार में सहओग किया। 1922 में मुद्रणालय खोला। 1925-32 तक संग्राम-साप्ताहिक पत्र का प्रकाशन किया। 1928-54 तक पुणे नगर निगम के अध्यक्ष भी रहे। 1942 में ये पुणे शहर के महापौर भी चुने गए थे। 1964 में ये मुंबई विधान परिषद के सदस्य चुने गए। मर्चेन्ट्स कोऑपरेटिव बैंक के अध्यक्ष रहे थे। गांधी हत्याकाण्ड के दंगों के दौरान इनकी प्रिंटिंग प्रेस जला दी गई। 1948 एवं 1950 में ये 4-4 महीनों के लिए जेल भी गए। 1975 में पुणे में आयोजित हिन्दू महासभा सत्र की स्वागत समिति के अध्यक्ष भी रहे थे। 
