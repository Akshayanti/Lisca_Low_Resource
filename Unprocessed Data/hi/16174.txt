सिस्ट, जिसे गाँठ या पुटि भी कहते हैं, शरीर के भीतर झिल्ली में बंद एक असाधारण थैली होती है, जिसकी अंदर कोशिकाएँ आसपास के ऊतकों से अलग आयोजित होती हैं। सिस्ट की परिभाषा के अनुसार यह एक विकृत ढांचा माना जाता है, हालांकि बहुत से सिस्ट शारीर में बिना हानि के आजीवन रह सकते हैं। सिस्ट के भीतर वायु, द्रव या अर्ध-ठोस सामग्री हो सकती है। कुछ सिस्टों स्वयं ही समय के साथ-साथ छोटे होकर लुप्त हो जाते हैं जबकि कुछ एक ही आकार बनाए हुए दशकों तक रह सकते हैं। अन्य सिस्ट आकार में बढ़ते रहते हैं और उनका उपचार दवा से या फिर शल्यचिकित्सा से करा जाता है। कुछ सिस्ट आगे चलकर कर्क रोग के फुलाव बन सकते हैं।
