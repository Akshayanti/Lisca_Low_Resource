2013 का सीस्तान और बलोचिस्तान भूकम्प एक 7.8 रिक्टर के माप वाला एक शक्तिशाली भूकम्प था जो 16 अप्रैल 2013 में ईरान के सीस्तान व बलोचिस्तान प्रान्त में सरावान और ख़ाश नामक शहरों के बीच में आया था। इसके प्रभाव पूर्वी ईरान और दक्षिणी पाकिस्तान में बहुत थे लेकिन झटके भारत, संयुक्त अरब अमीरात और क़तर तक महसूस किये गये। ईरान में इसमें सैकड़ों मृत्यु हुई और दिल्ली में इसके झटके 30 सैकिन्ड से ज़्यादा देर तक चले।
