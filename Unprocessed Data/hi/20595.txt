स्पेस वेक्टर मॉडुलन ), पल्स विद मॉडुलेशन करने का एल्गोरिद्म है। इसका उपयोग प्रत्यावर्ती धारा बनाने में होता है जो मुख्यतः तीन फेजी मोटरों को परिवर्ती चाल से घुमाने के काम आता है। स्पेस वेक्टर मॉडुलन कई प्रकार से किया जा सकता है और इन विभिन्न प्रकार के स्पेस वेक्टर मॉडुलन के अलग-अलग गुणधर्म हैं ।
पाश्व चित्र में दिखाये गये इन्वर्टर के स्विचों को बन्द-चालू करने के कुछ मूलभूत नियम हैं। उदाहरण के लिये किसी भी समय किसी एक स्तम्भ में स्थित दोनों स्विच चालू नहीं होने चाहिये यदि हम यह मानकर चलते हैं कि एक ही स्तम्भ के दोनों स्विच परस्पर पूरक स्थिति में रहेंगे, अर्थात् जब A+ चालू होगा तब A− बन्द होगा और जब A- चालू होगा तब A+ बन्द होगा। इस शर्त का पालन करने पर इन्वर्टर के स्विचिंग की कुल 8 स्थितियाँ बनती हैं, जिनका नाम V0 से V7 तक है।
स्पेस वेक्तर मॉडुलन को लागू करने का तरीका यह है- जिस तरह का आउटपुट प्राप्त करना चाहते हैं, उसे सन्दर्भ संकेत Vref कहते हैं। इस संकेत को प्रति सेकेण्ड fs बार सैम्पल किया जाता है। सन्दर्भ वेक्टर की आवश्यकता के अनुसार कोई दो समीपवर्ती ऐक्टिव वेक्टर तथा कोई एक या दोनों जीरो वेक्टर को चुना जाता है। वेक्टरों का क्रम चुनने तथा किस शून्य वेक्टर का उपयोग किया जाय, इसकी अनेकों रणनीतियाँ सम्भव हैं, जिनके अलग-अलग लाभ-हानियाँ हैं।
4-स्तम्भ वाले 3-फेजी इन्वर्टर के असंतुलित आपरेशन के लिये भी SVM नीति सम्भव है। 
