कर्मचारी चयन आयोग का कार्य भारत सरकार के मंत्रालयों/विभागों, संबद्ध और अधीनस्‍थ कार्यालयों और सीएजी एवं महालेखाकारों के कार्यालयों में गैर तकनीकीय समूह 'ग' और 'ख' के अराजपत्रित पदों में भर्ती करना है। आयोग नीतियां तैयार करने, के लिए उत्तरदायी है जिसमें परीक्षाओं की एवं अन्‍य प्रक्रियाओं की योजना बनाना शामिल है ताकि परीक्षाओं और चयन परीक्षणों को सुव्‍यवस्थित रूप से चलाया जा सके। इसे पहले "अधीनस्‍थ सेवा आयोग" कहते थे। इसका पुन: नामकरण 1977 में 'कर्मचारी चयन आयोग' के रूप में हुआ। 
कर्मचारी चयन आयोग कार्मिक,लोक शिकायत तथा पेंशन मंत्रालय, भारत सरकार से संबद्ध एक संस्था है । इसके लिए समय-समय पर आयोग द्वारा परीक्षायें आयोजित की जातीं हैं। आयोग में एक अध्यक्ष, दो सदस्य और एक सचिव होते हैं। आयोग की अध्यक्षता अध्यक्ष द्वारा की जाती है। आयोग का मुख्यालय नई दिल्ली में स्थित है ।
कर्मचारी चयन आयोग को विभागीय परीक्षा आयोजित करने का भी काम सौंपा गया है, जो निम्न है-
एसएससी परीक्षा प्रक्रिया चार चरणों में होती है। टीयर I और टीयर II में कंप्यूटर आधारित ऑनलाइन परीक्षा ली जाती है, जिसमे वस्तुनिष्ठ प्रश्न पूंछे जाते हैं जबकि टीयर III जिसमे पहले व्यक्तित्व परीक्षा होती थी वहीं अब साक्षात्कार के स्थान पर पेन एवम् पेपर आधारित वर्णात्मक प्रश्न पूंछे जाते हैं| टीयर IV अर्थात चौथे चरण में कौशल परीक्षा/ कंप्यूटर प्रवीणता परीक्षा /और दस्तावेजों के सत्यापन होता है। इसके बाद आयोग द्वारा प्रत्येक श्रेणी के पद के लिए अखिल भारतीय मेधा सूची जारी किया जाता है जिसमें उन उम्मीदवारों के नाम होते हैं जो वर्णनात्मक/ऑनलाइन परीक्षा सफल हुए हो ।
