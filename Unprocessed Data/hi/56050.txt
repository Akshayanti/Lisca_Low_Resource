

उत्तर प्रदेश राज्य राजमार्ग 1बी भारत के उत्तर प्रदेश राज्य का एक राज्य राजमार्ग है। 67.785 किलोमीटर लम्बा यह राजमार्ग लालगंज गाँव को सिकंदरपुर से जोड़ता है। इसे सिकंदरपुर-बाँसडीह-रेवती-बैरिया-लालगंज मार्ग भी कहा जाता है। यह बलिया जिले में ही शुरू होकर समाप्त हो जाता है।
राज्य राजमार्ग 1बी सिकंदरपुर नगर से शुरू होता है और खेजरुई तक दक्षिण की ओर बढ़ते हुए पूर्व दिशा में मुड़ जाता है। मणियार से यह पुनः दक्षिण की और मुड़ता है, और बाँसडीह पहुंचता है, जहां एक बार फिर यह पूर्व की ओर मुड़ जाता है। बाँसडीह से लगातार पूर्व दिशा में आगे बढ़ते हुए रेवती होते हुए यह बैरिया पहुंच जाता है, जहाँ राष्ट्रीय राजमार्ग 31 इसे काटता है। बैरिया से दक्षिण दिशा में आगे बढ़ते हुए यह लालगंज गाँव में समाप्त हो जाता है।
