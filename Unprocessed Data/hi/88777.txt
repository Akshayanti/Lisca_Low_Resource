रोमन कैथोलिक, यहूदी

घनत्व
प्रशिया, प्रुशिया या प्रशा,, उत्तरी यूरोप का एक जर्मन ऐतिहासिक राज्य था। प्रशिया, अपनी राजधानी कोइनिजबर्ग और 1701 से बर्लिन के साथ, जर्मनी के इतिहास को निर्णायक रूप से आकार दिया है। 18वीं और 19वीं शताब्दियों में यह राज्य अपने चरम पर था।
पतन से पहले, प्रशिया राज्य में पश्चिम प्रशिया; पूर्वी प्रशिया; ब्रैंडेनबर्ग; सैक्सोनी ; पोमेरेनिया; राइनलैन्ड; वेस्टफेलिया; सिलेसिया ; लुसतीआ; श्लेसविग-होल्सटीन; हनोवर में; हेस्से-नासाउ; और दक्षिण का एक छोटा सा होनज़ोलर्न नामक क्षेत्र, प्रशिया शासक परिवार का पैतृक घर, आदि शामिल थे। ट्यूटनिक नाइट्स द्वारा शासित यह भूमि समतल और उपजाऊ मिट्टी से भरपूर था। यह जमीन गेहूं के बड़े पैमाने पर कृषि के लिए पूरी तरह उपयुक्त थी। ट्यूटनिक प्रशिया को "पश्चिमी यूरोप की रोटी की टोकरी" के रूप में जाना जाता था। गेहूं उत्पादन और व्यापार के कारण प्रशिया का हंसियाटिक लीग के साथ घनिष्ठ संबंध इसके पतन तक बना रहा।
प्रशा की ऐतिहासिक उन्नति एवं अवनति की कहानी होऍत्सालर्न परिवार से संबंधित है। इसी परिवार का एक सदस्य फ्रेडरिक सन् 1415 ई. में ब्रेंडनबर्ग का मार्ग्रेव बना और दो बरस बाद उसे एलैक्टर ऑव ब्रैंडनबर्ग की उपाधि से विभूषित किया गया। सन् 1525 में ब्रैंडनवर्ग के ऐल्बर्ट ने अपने आपको प्रशा का आनुवांशिक ड्यूक घोषित किया। 1618 में प्रशा पर ब्रैंडनबर्ग के एलेक्टर का अधिकार हो गया। सन् 1701 ई. में फ्रेडरिक प्रथम प्रशा राज्य का सर्वप्रथम राजा हुआ। सन् 1861 ई. में विलियम प्रथम के राजगद्दी पर आते ही इस राज्य की उन्नति होने लगी और 1871 में प्रशा का राजा जर्मन सम्राट बन गया। प्रशा का विस्तारवादी नीति के फलस्वरूप ही प्रथम विश्वयुद्ध का सूत्रपात हुआ। इस विश्वमहायुद्ध में जर्मनी की पराजय हुई तथा इसकी एक लंबा बहुत बड़ा भाग पोलैंड के हाथ लगा जिससे प्रशा पूर्वी और पश्चिमी दो भागों में विभक्त हो गया। इस भूभाग का नाम पोलिश कॉरीडोर रखा गया। द्वितीय विश्वयुद्ध की महाग्नि ने प्रशा को तहस नहस कर दिया और अंतत: राज्य के लिये हानिकारक सिद्ध हुआ। इसमें रूस ने पूर्वी प्रशा तथा स्टेटिन नगर को अपने अधिकार में ले लिया। सन् 1947 ई. में एलाइड कंट्रोल काउंसिल ने प्रशा का अस्तित्व ही समाप्त कर दिया। उसके बाद इसका अधिकांश भाग कम्यूनिस्ट पूर्वी जर्मनी, पोलैंड तथा रूस ने ले लिया।
1871 में, प्रशिया की जनसंख्या 24.69 मिलियन थी, जो जर्मन साम्राज्य की आबादी का 60% हिस्सा था। 1910 में, आबादी बढ़कर 40.17 मिलियन हो गई। 1914 में, प्रशिया का क्षेत्रफल 3,54,490 किमी² था। मई 1939 में प्रशिया का क्षेत्र 2,97,007 किमी² था और 41,915,040 निवासियों की आबादी थी। न्यूज़ेनबर्ग की रियासत, अब स्विट्ज़रलैण्ड का नूचटेल प्रांत, 1707 से 1848 तक प्रशिया साम्राज्य का हिस्सा था।
प्रशिया का डची आधिकारिक तौर पर 1525 में लूथरवाद को अपनाने का पहला राज्य था। धर्मसुधार के बाद, प्रशिया में दो प्रमुख प्रोटेस्टेंट बयानों का प्रभुत्व रहा: लूथरवाद और कैल्विनवाद। पूरे साम्राज्य में लूथर और धर्म सुधारित चर्चो को 1817 में प्रशिया यूनियन द्वारा विलय कर दिया गया, और यह शाही नियंत्रण के तहत आ गया। 1814 के बाद, प्रशिया के पश्चिम और पूर्व क्षेत्र में लाखों रोमन कैथोलिक थे। प्रशिया में अपेक्षाकृत बड़ा यहूदी समुदाय था, जो कि ज्यादातर बड़े शहरी इलाकों में केंद्रित था। 1880 की जनगणना के अनुसार, जर्मनी में इनकी आबादी लगभग 3,63,790 थी। 
1925 में प्रशियाई आबादी का 64.9% प्रोटेस्टैंट, 31.3% रोमन कैथोलिक, 1.1% यहूदी और 2.7% अन्य धार्मिक श्रेणियों में रखे गये थे।
