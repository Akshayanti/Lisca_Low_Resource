 यह द्विखुरीयगण सम्बंधित लेख अपनी प्रारम्भिक अवस्था में है, यानि कि एक आधार है। आप इसे बढ़ाकर विकिपीडिया की मदद कर सकते है।

काला विल्डबीस्ट या सफ़ेद पूँछ वाला नू विल्डबीस्ट की दो जातियों में से एक है। यह जाति अफ़्रीका महाद्वीप के दक्षिणी इलाके में पाई जाती है। इसका सबसे करीबी रिशतेदार नीला विल्डबीस्ट है। यह दक्षिण अफ़्रीका, स्वाज़ीलैण्ड और लेसोथो में पाया जाता है। 19वीं शताब्दी के अंत तक अत्यधिक शिकार के कारण इनकी संख्या कुछ ही जानवर केवल दो फ़ार्मों तक सीमित रह गयी थी। तब से इसके संरक्षण का भर्सक प्रयत्न किया गया है और अब इनकी संख्या में लगातार बढ़ोत्तरी हो रही है। इनको इनके प्राकृतिक क्षेत्र के बाहर में भी प्रचलित किया गया है। एक अनुमान के मुताबिक इनकी संख्या 18000 के लगभग हो गई है जिसमें 80% फ़ार्मों में और बचे 20% प्राकृतिक आवासों में रह रहे हैं।
नर काला विल्डबीस्ट कंधे तक 111-120 से.मी. तक ऊँचा होता है और 180 कि. तक वज़नी होता है। मादा कंधे तक 108 से.मी. तक ऊँची और 155 कि. तक वज़नी होती है। काला विल्डबीस्ट भूरे रंग के बालों वाला होता है और उसका अयाल क्रीम से लेकर काले रंग का होता है और पूँछ क्रीम के रंग की होती है। इसके सींग आगे को मुड़कर नीचे घूमते हुये ऊपर मुड़ते हैं। यह खुले मैदानी इलाकों में ही रहना पसन्द करता है।अपने करीबी बन्धु नीले विल्डबीस्ट की विपरीत काले विल्डबीस्ट प्रवास नहीं करते हैं।काले विल्डबीस्ट मादा के दूध में नीले विल्डबीस्ट के बनस्बत ज़्यादा प्रोटीन, कम वसा और कम दुग्धशर्करा होते हैं।
