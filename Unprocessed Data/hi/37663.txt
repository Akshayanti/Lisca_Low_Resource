संयुक्त प्रांत या 'युनाइटेड प्रोविंसेस्' ब्रिटिशकालीन भारत में तथा भारत के स्वतंत्र होने के बाद तक एक प्रमुख प्रान्त था। यह 1 अप्रैल 1937 को अस्तित्व में आया जब तत्कालीन अंग्रेजों ने 'युनाइटेड प्रोविंसेस' को छोटा किया। इसके अन्तर्गत लगभग वही भूभाग आता था जो वर्तमान में उत्तर प्रदेश और उत्तराखण्ड को मिलाकर बनता है। 
स्वतंत्रत होने पर सन् 1947 में बनारस, रामपुर और टेहरी-गढ़वाल की रियासतें भी 'युनाइटेड प्रोविंसेस' में मिला ली गयीं। 25 जनवरी 1950 को इसका नाम बदलकर 'उत्तर प्रदेश' कर दिया गया। सन् 2000 में इसी से उत्तरांचल नामक प्रदेश का निर्माण हुआ। उत्तर प्रदेश, जनसंख्या में भारत का सबसे बड़ा राज्य है।
