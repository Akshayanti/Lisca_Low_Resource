

उत्तर प्रदेश राज्य राजमार्ग 1ए भारत के उत्तर प्रदेश राज्य का एक राज्य राजमार्ग है। 229.55 किलोमीटर लम्बा यह राजमार्ग फरेंदा नगर को श्रावस्ती से जोड़ता है। इसे फरेंदा-नौगढ़-बस्ती-श्रावस्ती मार्ग भी कहा जाता है। यह महाराजगंज, सिद्धार्थनगर, बलरामपुर और गोंडा जिलों से होकर गुजरता है।
राज्य राजमार्ग 1ए फरेंदा नगर से शुरू होता है और इनायत नगर तक उत्तर की और बढ़ते हुए पश्चिम दिशा में मुड़ जाता है। इसकी से यह पुनः उत्तर की और मुड़ता है, और सिसहनिया पहुंचता है, जहां राष्ट्रीय राजमार्ग 28 इसमें ही मिल जाता है। सिसहनिया से लगातार उत्तर-पश्चिम दिशा में आगे बढ़ते हुए राप्ती नदी को पार कर यह बलरामपुर पहुंच जाता है, जहाँ राष्ट्रीय राजमार्ग 730 इसे काटता है। बलरामपुर से पश्चिम दिशा में आगे बढ़ते हुए यह श्रावस्ती नगर में राज्य राजमार्ग 26 के चौराहे पर समाप्त हो जाता है।
