उदगमन उस स्थिति को कहते हैं जब किसी तंत्र का पूर्ण रूप से ऐसा व्यवहार हो या उसमें ऐसे गुण हों जो उस तंत्र के अंदर सम्मिलित भागों के व्यवहार या गुणों से अलग हों। उदाहरण के लिये यदी मनुष्यों के मस्तिष्क की कोशिकाओं के गुणों व व्यवहार को परखा जाये तो इस बारीक अध्ययन से "मित्रता" का गुण समझ पाना कठिन है, हालांकि यह मानव मस्तिष्क की ही उत्पत्ति है। इसी प्रकार से अगर अणुओं व परमाणुओं को देखा जाये तो यह अनुमान लगाना कठिन है कि इनसे एक आँख बन सकती है जिस से दृष्टि प्रदान होती है। एक और उदाहरण यह है कि किसी अकेले मानव के व्यवहार व गुण देखकर यह अनुमान लगाना कठिन है कि उनके जामावड़े से एक देश और उसमें कई राजनैतिक दल बन सकते हैं। उदगमन जटिल तंत्रों के अध्ययन में अत्यंत महत्वपूर्ण है।
