मिशन: इम्पॉसिबल – रोग नेशन 2015 में बनी अमेरिकी जासूसी फिल्म है, जिसका सह-लेखन और निर्देशन का कार्य क्रिस्टोफर मैकक्वेरी ने किया है। ये मिशन: इम्पॉसिबल फिल्म की पाँचवी कड़ी है। इसमें टॉम क्रूज, साइमन पेग, जेरेमी रनर आदि हैं। 
चेचेन आतंकियों को मिन्‍स्‍क में नर्व गैस बेचे जाने के बाद, आईएमएफ़ एजेंट ईथन हंट ये साबित करने की कोशिश करता है कि उन अपराधियों का संघठन अभी भी अस्तित्व में है, लेकिन सीआईए उसकी बात नहीं मानती है। लंदन में एक रिकॉर्ड की दुकान में उन्हीं के गिरोह वाले लोग हंट को पकड़ लेते हैं और वहीं उनका नेता एक आईएमएफ़ एजेंट को मार देते है। हालांकि ईथन हंट उनके कब्जे से बाहर निकलने में सफल हो जाता है।
अगस्त 2013 में पैरामाउंट पिक्चर्स ने घोषणा किया कि मिशन: इम्पॉसिबल फिल्म शृंखला के छठवें फिल्म का निर्देशन क्रिस्टोफर मैकक्वेरी करने वाले हैं।
मिशन: इम्पॉसिबल – रोग नेशन ने अमेरिका और कनाडा में कुल $195 मिलियन डॉलर, और अन्य देशों से $487.7 मिलियन डॉलर मिला कर कुल $682.7 मिलियन डॉलर कमाने में सफल रही। हालांकि इस फिल्म से ऐसा अनुमान लगाया जा रहा था कि ये टॉम क्रूज की सबसे अधिक कमाई करने वाली फिल्म बन जाएगी। घोस्ट प्रोटोकॉल से कमाई के मामले में बस थोड़ी कम होने के कारण ये पहले स्थान में न आ कर दूसरी सबसे अधिक कमाई करने वाली मिशन: इम्पॉसिबल फिल्म और क्रूज की भी दूसरी सबसे अधिक कमाई करने वाली फिल्म बन गई।
