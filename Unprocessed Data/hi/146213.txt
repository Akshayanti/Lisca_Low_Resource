 गेर्हार्ड श्र्योडर  जर्मनी के व्यवसायी और राजनीतिज्ञ है। वे भूतपूर्व जर्मनी के चांसलर भी हैं जिन्होने 27 अक्टूबर 1998 से 22 नवम्बर 2005 तक कार्य किया। वे राजनेता बनने से पहले एक वकील थे और चांसलर बनने से पहले उन्होंने 1990 से 1998 तक लोअर सैक्सनी के प्रधान मंत्री के रूप में सेवा की।
चांसलर के रूप में, श्र्योडर यूरोपीय एकीकरण को बढ़ावा देते थे, जर्मनी की बेरोजगारी की उच्च दर को कम करने में जुटे थे और, ऊर्जा उत्पादन में परमाणु ऊर्जा उत्पादन के उपयोग को सीमित करना का लक्ष्य रखत थे। पूर्वी जर्मनी के आर्थिक पुनर्निर्माण को आगे बढ़ाने के भी उन्होंने प्रयास किये। उनकी सरकार ने नागरिकता के जर्मन कानूनों को उदार बनाया और विदेशी माता-पिता के बच्चों को दोहरी राष्ट्रीयता की अनुमति दे कर वयस्क होने पर अपनी पसंदीदा राष्ट्रीयता चयन करने की अनुमति दी। आर्थिक विकासहीनता और उच्च बेरोजगारी जारी रहने के बावजूद, 2002 में श्र्योडर चांसलर के रूप में दोबारा चुन लिए गये।
सन् 2017 में श्र्योडर को रुसी तेल कंपनी रोसनेफ्ट का चेयरमैन नियुक्त किया गया। इसके विरोध में कई प्रदर्शन हुए और उनकी आलोचना की गई।
