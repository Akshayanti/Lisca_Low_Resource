सनराइजर्स हैदराबाद  इंडियन प्रीमियर लीग की हैदराबाद फ्रैन्चाइज़ी है। इस टीम के कप्तान केन विलियमसन और कोच टॉम मूडी हैं। सनराइजर्स हैदराबाद फ्रैंचाइज़ी के मालिक सन नेटवर्क के मालिक कलानिधि मारन है। टीम का वर्तमान में घरेलू मैदान राजीव गांधी अंतर्राष्ट्रीय क्रिकेट स्टेडियम है। 2018 इंडियन प्रीमियर लीग के लिए पहले टीम का कप्तान डेविड वॉर्नर बनाया गया था लेकिन गेंद के साथ छेड़छाड़ मामले में क्रिकेट ऑस्ट्रेलिया ने उनके ऊपर एक साल का प्रतिबंध लगा दिया जिसके कारण कप्तान बदलना।
2013 इंडियन प्रीमियर लीग में डेक्कन चार्जर्स की जगह सनराइजर्स हैदराबाद को रखा गया यानि 2013 में इन्होंने पहला आईपीएल संस्करण खेला। 2013 के आईपीएल में टीम के कप्तान पहले 9 मैचों के लिए कुमार संगकारा थे जबकि बाकी 7 मैचों में कप्तानी कैमरून व्हाइट ने की थी और टीम प्लेऑफ तक पहुंची लेकिन एलिमिनेटर मैच में राजस्थान रॉयल्स के हाथों हार झेलनी पड़ी। 
2016 के संस्करण में सनराइजर्स हैदराबाद के कप्तान डेविड वॉर्नर थे जिनकी कप्तानी में हैदराबाद ने 29 मई 2016 को बैंगलोर के एम चिन्नास्वामी स्टेडियम में खेले गए फाइनल मुकाबले में मात्र 8 रनों से परास्त कर इंडियन प्रीमियर लीग का पहला खिताब अपने नाम किया। 
