जिस यूरेनियम में विखण्डनीय यूरेनियम-235 की मात्रा प्राकृतिक यूरेनियम में विद्यमान U-235 की मात्रा से भी कम कर दी गयी हो उसे ह्रासित यूरेनियम कहते हैं। प्राकृतिक यूरेनियम में U-235 की मात्रा लगभग 0.72% होती है जबकि अमेरिका के रक्षा विभाग द्वारा प्रयुक्त ह्रासित यूरेनियम में 0.3% या इससे भी कम U-235 होता है। ह्रासित यूरेनियम इस दृष्टि से उपयोगी है कि इसका घनत्व बहुत अधिक है । ह्रासित यूरेनियम में अधिकांशतः यूरेनियम-238 होता है जो कम रेडियोसक्रिय एवं अविखण्डनीय है।
