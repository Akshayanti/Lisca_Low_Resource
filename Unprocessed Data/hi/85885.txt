बिया नदी रूस के साइबेरिया क्षेत्र में अल्ताई गणतंत्र और अल्ताई क्राय विभागों में स्थित एक 301 किमी लम्बी नदी है। यह तेलेत्स्कोये झील से शुरू होती है और आगे चलकर बियस्क शहर से 26 किमी दक्षिण-पश्चिम में इसका कतुन नदी के साथ विलय हो जाता है, जिसके बाद मिली हुई धारा साइबेरिया की महान ओब नदी कहलाती है। बिया नदी का कुल जलसम्भर क्षेत्र 37,000 वर्ग किमी है। यह हर साल नवम्बर से मध्य या दिसम्बर की शुरुआत में जम जाती है और अप्रैल में जाकर फिर पिघल जाती है। इसकी अधिकतम गहराई 28 फ़ुट है और इसपर बियस्क शहर तक जलीय यातायात चलता है।
