अल्बर्ट आइंस्टीन पुरस्कार सैद्धांतिक भौतिकी में एक पुरस्कार था, जिसे प्राकृतिक विज्ञान में किसी की उच्च उपलब्धि के लिए प्रदान किया जाता था। अल्बर्ट आइंस्टीन के 70वें जन्मदिन पर उनके सम्मान में लुईस और रोजा स्ट्रॉस मेमोरियल फंड द्वारा इस पुरस्कार का वितरण शुरू किया गया था। यह पुरस्कार पहली बार 1951 में वितरित किया गया था, और इसमें पुरस्कार स्वरुप एक स्वर्ण पदक और मूर्तिकार गिलरॉय रॉबर्ट्स द्वारा रचित आइंस्टीन की प्रतिमा के अतिरिक्त, 15,000 डॉलर की पुरस्कार राशि भी शामिल थी, जिसे बाद में घटाकर 5000 डॉलर कर दिया गया था।
पुरस्कार के विजेता का चयन प्रिंसटन, न्यू जर्सी के इंस्टिट्यूट एडवांस्ड स्टडीज द्वारा गठित एक समिति करती थी; जिसके पास इस पुरस्कार के प्रशासन की जिम्मेदारी थी; और पहली समिति में रॉबर्ट ओपेनहाइमर, जॉन वॉन न्यूमैन और हरमैन वेल के अतिरिक्त स्वयं आइंस्टीन भी शामिल थे। इस पुरस्कार को कुछ लोग "नोबेल पुरस्कार के सामान प्रतिष्ठित" मानते हैं। द न्यू यॉर्क टाइम्स ने इसे "संयुक्त राज्य में अपने समतुल्य सभी पुरस्कारों में सर्वश्रेष्ठ" कहा गया है।
