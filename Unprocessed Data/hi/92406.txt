निर्देशांक: 30°23′N 78°29′E / 30.38°N 78.48°E / 30.38; 78.48नई टिहरी टिहरी जिले का मुख्यालय है। पर्वतों के बीच स्थित यह जगह काफी खूबसूरत है। हर वर्ष काफी संख्या में पर्यटक यहां पर घूमने के लिए आते हैं। यह स्थान धार्मिक स्थल के रूप में भी काफी प्रसिद्ध है। यहां आप चम्बा, बूढा केदार मंदिर, कैम्पटी फॉल, देवप्रयाग आदि स्थानों में घूम सकते हैं। यहां की प्राकृतिक खूबसूरती काफी संख्या में पर्यटकों को अपनी ओर खिंचती है।
मूल टिहरी नगर भागीरथी और भीलांगना नदियों के तट पर 30°23' के अक्षांशों और 78°32' के देशान्तरों पर स्थित था। पहले यह एक छोटा सा ग्राम हुआ करता था, लेकिन 1815 में गढ़वाल के राजा सुदर्शन शाह ने इस नगर को अपनी रियासत की राजधानी बनाया, और इसी के नाम पर राज्य का नाम टिहरी-गढ़वाल रियासत पड़ा। 1901 में टिहरी की जनसंख्या 3,387 थी, और इसका विस्तार लम्बाई में तीन चौथाई मील और चौड़ाई में लगभग आधा मील था। अट्ठारवीं शताब्दी में ईस्ट इंडिया कंपनी के जहाज़ टिहरी के पोत तक आते थे।
21 वीं शताब्दी की शुरुआत में टिहरी बाँध के निर्माण के कारण पूरा टिहरी नगर जलमग्न हो गया। इस त्रासदी ने लगभग 1,00,000 लोगों को प्रभावित किया था, जिनके निवास के लिए उत्तराखण्ड सरकार ने इस नगर की स्थापना की। इस नगर का निर्माण 90 के दशक में ही शुरू हो गया था, और इसके लिए 3 गांवों और थोड़ी वन भूमि का अधिग्रहण किया गया। 2004 तक टिहरी नगर को पूरा खाली कर वहां के निवासियों को नई टिहरी में स्थानांतरित कर दिया गया था।
टिहरी की स्थिति 30°23′N 78°29′E / 30.38°N 78.48°E / 30.38; 78.48. पर है। यहां की औसत ऊंचाई है 933 मीटर .
सबसे नजदीकी हवाई अड्डा जोलीग्रांट हवाई अड्डा है। टिहरी जोलीग्रांट से 93 किलोमीटर की दूरी पर है।
ऋषिकेश सबसे नजदीकी रेलवे स्टेशन है। ऋषिकेश से टिहरी 76 किलोमीटर दूर स्थित है।
नई टिहरी कई महत्वूर्ण मार्गो जैसे देहरादून, मसूरी, हरिद्वार, पौढ़ी, ऋषिकेश और उत्तरकाशी आदि जगहों से जुड़ा हुआ है। आस-पास की जगह घूमने के लिए टैक्सी द्वारा भी जाया जा सकता है।
साँचा:टिहरी जिला
