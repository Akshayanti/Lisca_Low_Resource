लालचंद सीताराम राजपूत  ,महाराष्ट्र, भारत में हुआ था। राजपूत वर्तमान अफ़्ग़ानिस्तान क्रिकेट टीम के कोच भी है। 
लालचंद राजपूत ने अपने क्रिकेट कैरियर में मात्र दो टेस्ट क्रिकेट मैच ही खेल पाये थे। इसके अलावा इन्होंने अपने कैरियर में सिर्फ 4 एक दिवसीय अंतर्राष्ट्रीय क्रिकेट मैच खेले थे वो भी 1985 से 1987 तक। जब इन्होंने अपने क्रिकेट कैरियर की समाप्ति की तो बाद में इन्होंने भारतीय क्रिकेट टीम के मैनेजर के पद पर भी कार्य किया था। साथ ही इन्होंने मुम्बई क्रिकेट सहायक के प्रबंधकीय कार्य भी सम्भाला था। 19 सितम्बर 2017 को इन्हें रणजी ट्रॉफी के लिए असम क्रिकेट टीम का कोच नियुक्त किया है।
लालचंद राजपूत को बॉम्बे क्रिकेट टीम के लिए एक सलामी बल्लेबाज के रूप में एक प्रतिष्ठित कैरियर मिला था, और एक समय भारत में विस्फोटक क्रिकेट खिलाड़ी सुनील गावस्कर के बाद सबसे अच्छे सलामी बल्लेबाजों में से एक माने जाने लगे थे। हालांकि, उन्होंने अपने घरेलू क्रिकेट कैरियर में कुछ ख़ास नहीं कर पाए थे। लालचंद एक ऑफ स्पिन गेंदबाज रहे हैं। राजपूत अभी अफ़्गानिस्तान क्रिकेट टीम के कोच भी है।
लालचंद राजपूत ने अपने टेस्ट क्रिकेट कैरियर की शुरुआत 30 अगस्त 1985 में श्रीलंकाई टीम के खिलाफ की थी जिसमें पहली पारी में इन्होंने ओपनिंग बल्लेबाजी करते हुए 90 मिनटों की बल्लेबाजी में 32 रन बनाए थे। इसके बाद राजपूत ने दूसरी पारी में भी अच्छी शुरुआत दी और शानदार 61 रनों की पारी खेली और आखिर में सिल्वा डी रत्नायके के हाथों आउट हुए थे। यह उनका सर्वाधिक टेस्ट स्कोर रहा था।
लालचंद राजपूत ने अपने एक दिवसीय अंतर्राष्ट्रीय क्रिकेट कैरियर की शुरुआत 23 जनवरी 1985 को इंग्लैंड के खिलाफ नागपुर के विदर्भ क्रिकेट एसोसिएशन स्टेडियम में की थी और उस मैच में इन्होंने खाता भी नहीं खोल पाये थे और पहली ही गेंद पर आउट हो गए थे।
