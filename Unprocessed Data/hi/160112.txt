रामपाल या संत रामपाल एक भारतीय धार्मिक नेता है जो कबीर पंथ के लीडर है। ये सतलोक आश्रम के स्थापक भी है जो कि भारतीय राज्य हरियाणा के हिसार क्षेत्र में स्थित है।
सन् 2006 में रामपाल के हिसार में सतलोक आश्रम में जमीन को लेकर विवाद हुआ था, इस विवाद में एक व्यक्ति की हत्या भी हुई थी, जिसमें रामपाल के विरुद्ध केस चला था। लेकिन इनके समर्थकों ने हिसार कोर्ट में बवाल मचा दिया था जिसके कारण केस को हाईकोर्ट में चलाना पड़ा था। उस वक़्त उच्च न्यायालय के बार - बार बुलाने पर भी रामपाल हाजिर नहीं हुए थे हमेशा बहानेबाजी कर के बचते रहे। 
एक बार जुलाई 2006 में ग्रामीण लोगों के साथ एक लड़ाई झगड़ा हुआ इस दौरान जब पुलिस रामपाल को गिरफ्तार करने को आई तो इनके हजारों समर्थक आश्रम में जमा हो गए थे और रामपाल तक पुलिस का पहुंचना मुश्किल कर दिया था। इसके बाद सन् 2013 में करोनथा गांव में उनके आश्रम में झड़प हुई थी जिसमें 2 लोगों की जाने गई थी तथा कुछ अन्य लोग भी घायल हुए थे। 
कुछ समाचार पत्रों ने लिखा था कि रामपाल के एक समर्थक ने कहा था कि -
बाबा एक चमत्कारी आत्मा है जो धरती पर भगवान का स्वरूप है। कुछ लोग इन्हें फंसा रहे हैं पर हम खड़े रहेंगे जितनी भी गोलिया क्यों न बरसें।
इनके अलावा इनके समर्थकों ने यह भी बतलाया था कि बाबा तो पशुओं से बातें करते हैं। 
इनके अलावा रामपाल कई चर्चाओं में भी घिरे रहे 2006 में स्वामी दयानंद पर एक बयान दिया था इस कारण आर्य समाज के समर्थकों और रामपाल के समर्थकों के बीच आश्रम के बाहर हिंसक वार्ता झड़प हुई थी जिसमें एक महिला की मौत होनी की ख़बरें आई थी। इस मामले में हरियाणा पुलिस ने रामपाल को हत्या के आरोप में गिरफ्तार किया था जिसके कारण इन्हें तकरीबन 22 महीने तक कारागृह में रहना पड़ा था। 22 महीनों के पश्चात रामपाल को 30 अप्रैल 2008 को पुलिस ने इन्हें रिहा कर दिया था।
रामपाल का जन्म सोनीपत के धनाणा गांव में 1951 में हुआ था। इन्होंने अपनी शिक्षा पूर्ण करने के तत्पश्चात हरियाणा सरकार के सिंचाई विभाग में अभियंता बन गए थे। उन्हीं दिनों में रामपाल सत्संग करने में रूचि लेने लगे और संत रामपाल दास बन गए थे।
सन् 2000 में रामपाल ने अपने अभियंता पद से स्तीफा दे दिया और बाद में करोंथा गांव में सतलोक आश्रम की स्थापना की थी, हालांकि इनके गिरफ्तार होने के बाद आश्रम सरकार के क़ब्ज़े में है।
