राष्ट्रीय विद्युत प्रशिक्षण प्रतिष्ठान ) विद्युत क्षेत्र में मानव संसाधन विकास एवं प्रशिक्षण के लिए भारत का राष्ट्रीय शीर्ष निकाय है। यह एक ISO 9001 तथा ISO 14001 संगठन है। यह भारत सरकार के विद्युत मंत्रालय के अन्तर्गत एक स्वायत्त संस्था है। इसका कारपोरेट कार्यालय फरीदाबाद में है। इसके अलावा भारत के विभिन्न विद्युत क्षेत्रों में इसकी इकाइयाँ हैं, जैसे नेवेली, दुर्गापुर, बदरपुर, नई दिल्ली, नागपुर, बंगलौर, गुवाहाटी, नांगल आदि।
सन् 1965 में अपने प्रथम संस्थान के शुरू होने के समय से, एनपीटीआई ने अब तक केंद्रीय पीएसयू, एसईबी, विद्युत यूटिलिटियों और निजी क्षेत्र संगठनों से 1,65,000 से अधिक कार्मिकों को प्रशिक्षण प्रदान किया है। लगभग 9,100 प्रचालन इंजीनियरों को एनपीटीआई के पास उपलब्ध सिमुलेटरों पर प्रभावी एकीकृत यूनिट प्रचालन प्रशिक्षण प्रदान किया है।
एनपीटीआई 382 कार्मिकों, जिनमें से 131 वर्ग 'क' और 'ख' के अधिकारी और 251 अन्य कार्मिक हैं, की अपनी श्रम शक्ति के साथ देश के विभिन्न जोनों में अपने 9 संस्थानों के माध्यम से अखिल भारतीय आधार पर प्रचालन करता है, जिसका ब्योरा निम्नवत है:
एनपीटीआई के पास देश में प्रचालन कार्मिकों को विशेषीकृत व्यवस्था प्रदान करने के लिए फरीदाबाद संस्थान में 500 मेगावाट ताप विद्युत प्रशिक्षण सिमुलेटर और नागपुर संस्थान में 210 मेगावाट ताप विद्युत प्रशिक्षण सिमुलेटर हैं। इसके साथ-साथ 430 मेगावाट भी हैं। एक फुलस्कोप वाला संयुक्त साइकल गैस टरबाइन रिपलीका सिमुलेटर एनपीटीआई निगम कार्यालय, फरीदाबाद में शुरू किया गया है। राष्ट्रीय ग्रिड के लिए हाई फीटिलिटी भार डिस्पैच प्रचालक सिमुलेअर पीएसटीआई, बैंगलोर में शीघ्र ही संस्थापित किया जाएगा।
एनपीटीआई के विभिन्न संस्थानों में थर्मल, हाइड्रो, पारेषण एवं वितरण और प्रबंधन विनियामक, मामले आदि के क्षेत्रों में विभिन्न दीर्घावधि, मध्यम अवधि और लघु अवधि प्रशिक्षण कार्यक्रमों का संचालन किया जा रहा है। विभिन्न विद्युत यूटिलिटियों के लिए कस्टमकृत प्रशिक्षण कार्यक्रमों का आयोजन भी संपूर्ण वर्ष के दौरान किया जाता है। एनपीटीआई सन 1981 में संशोधित भारतीय विद्युत नियम, 1956 के नियम 3, उप नियम 2ए के अतर्गत भारतीय विद्युत उद्योग के संचालन के लिए भली प्रकार से प्रशिक्षित कार्मिकों की उपलबधता को सुनिश्चित करने के लिए विभिन्न प्रशिक्षण कार्यक्रमों का संचालन भी करता है।
ओमान, बंगलादेश, कंबोडिया, भूटान, इथियोपिया, इराक, केन्या, मलेशिया, मेक्सिको, म्यांमार, नेपाल, नाइजीरिया, अफगानिस्तान, फिलिपिंस, सूडान, सीरिया, जांबिया, जेडईएसए, जिम्बावे आदि जैसे विभिन्न देशों के पेशेवरों ने एनपीटीआई के विभिन्न प्रशिक्षण संस्थानों में प्रशिक्षण भी लिया है।
एनपीटीआई, कारपोरेट कार्यालय, फरीदाबाद में एक भौगोलिक सूचना प्रणाली संसाधन केंद्र की स्थापना की गई है। केन्द्र विद्युत क्षेत्र की मांगों को पूरा करने के लिए जीआईएस और रिमोट सेंसिंग में स्नातकोत्तर डिप्लोमा पाठ्यक्रम भी आयोजित कर रहा है।
400 केवी तक की पारेषण लाइनों के लिए लाइन अनुरक्षण के लिए एनपीटीआई के हाट लाइन प्रशिक्षण केंद्र, बैंगलोर में एक सुविधा का सृजन किया गया है जो कि प्रशिक्षित कार्मिकों को विद्युत अवरोधों के बिना अनुरक्षण मांगों को पूरा करने में सक्षम बनाती है। सब-स्टेशन उपस्करों की वाटर वाशिंग के लिए सुविधाएं भी उपलब्ध हैं।
उद्योग की आवश्यकताओं को पूरा करने और अवसंरचना और विशेषज्ञता का बेहतर उपयोग करने के लिए, एनपीटीआई ने आर-एपीडीआरपी के अंतर्गत डीपीआर की तैयारी में परामर्श सेवाएं प्रदान करने के लिए वेंचर किया है और एनपीटीआई को 6 राज्यों के लिए 11वीं योजना के अंतर्गत आरजीजीवीवाई कार्यों की टायर-2 जांच के लिए आरईसी गुणवत्ता मॉनिटर के रूप में भी नियुक्त किया गया है। एनपीटीआई प्रशिक्षण आवश्यकता विश्लेषण, प्रशिक्षण सुविधाओं का उन्नयन, कस्टमकृत कोर्स डिजाइन, क्षमता मूल्यांकन/प्रोत्साहन के लिए मूल्यांकन आदि सहित मानव संसाधन विकास के क्षेत्र में परामर्श भी प्रदान करती है।
एनपीटीआई ने विभिन्न पाठ्यक्रमों के लिए लगभग 75 प्रशिक्षण मैन्युअल प्रकाशित किए हैं। एनपीटीआई ने विद्युत पेशेवरों के लिए 55 से अधिक मल्टीमीडिया कंप्यूटर आधारित प्रशिक्षण पैकेज का विकास भी किया है और इन्हें यूटिलिटियों और शैक्षिक संस्थानों को उचित कीमतों पर बेचा भी गया है।
