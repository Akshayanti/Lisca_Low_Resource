 सुधा कार संग्रहालय हैदराबाद, भारत में स्थित एक मोटर-गाड़ी संबंधी संग्रहालय हैं। यह संग्रहालय असाधारण गाड़ियाँ प्रदर्शित करता है जो रोज़मर्रा की वस्तुओं के समान दिखती हैं। ये गाड़ियाँ सुधाकर यादव द्वारा हाथ से बनाई गईं हैं। इन्होंने ये कार्य महाविद्यालय में अपने शौक के रूप में शुरू किया और 2010 में यह समर्पित संग्रहालय खोला।
सुधाकर यादव को बचपन से मोटर गाड़ीयाँ और यांत्रो के प्रति आकर्षण था। उन्होंने 14 साल की उम्र में कूड़े से आवश्यक सामान एकत्रित करके अपनी पहली गाड़ी बनाई थी। उसका नाम 2005 में गिनीज़ वर्ल्ड रिकॉर्ड्स में सबसे बड़ी तिपहिया साइकिल बनाने के लिए दर्ज किया गया था। यह ट्राइसाइकल 1 जुलाई 2005 को उन्होंने हैदराबाद में चलाई, जिसकी कुल ऊंचाई 12॰67 मीटर थी। ट्राइसिकल के पहिए का व्यास 5॰18 मीटर था और लंबाई 11॰37 मीटर थी। यादव और उनका यह संग्रहालय लिम्का बुक ऑफ़ रिकार्ड्स में दर्ज है और धारावाहिक रिप्लेयस बिलीव इट और नॉट! पे भी दिखाया गया हैं। 
संग्रहालय में प्रदर्शित सभी गाड़ियों के साथ उनकी जानकारी लिखी है। इसमें उसका निर्माण समय और अधिकतम गति का उल्लेख है। इस संग्रहालय में दुनिया की सबसे छोटी डबल डेकर बस है, जो 10 लोगों को समायोजित कर सकती हैं। छोटे आकार में बारह अलग-अलग मोटर साईकिल प्रदर्शित हैं जिनमें से 33 सेंटिमीटर की ऊंचाई की सबसे छोटी मोटर साईकिल है जो 30 किलोमीटर प्रति घंटे की रफ्तार से चल सकती है। 
यादव बताते हैं कि कुछ गाड़ियाँ विशेष अवसरों को ध्यान में रखते हुए बनाई हैं। जैसे कि अन्तरराष्ट्रीय महिला दिवस के लिए उन्होंने एक कार को एक पर्स और ऊंची एड़ी के जनाना जूते के रूप में बनाया था जिसे 6 सीसी इंजन द्वारा संचालित किया गया था। बाल दिवस के लिए उन्होंने एक कलम, पेंसिल और पेंसिल शापनर पर आधारित गाड़ियों की रूप-रेखा बनाई थी। विश्व एड्स दिवस को मनाने के लिए एक कंडोम के आकार की गाडी का अनावरण किया गया था।
उनके घर में बनी गाड़ियों के निर्माण की लागत पाउण्ड स्टर्लिंग 1,000-1,800 के आसपास होता है; लेकिन ये बिक्री के लिए नहीं हैं। गाड़ियाँ अक्सर सड़क पर प्रस्तुत की जाती हैं ताकि संग्रहालय के बाहर लोग उन्हें चलते हुए देख सके।
