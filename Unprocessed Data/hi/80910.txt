मेरी हानिकारक बीवी एक भारतीय हिन्दी धारावाहिक है, जिसका प्रसारण एंड टीवी पर होने वाला है। इसमें मुख्य किरदार में करन सूचक और जिया शंकर हैं। इसका निर्माण आमिर और सोनाली जफर ने किया है। इसमें नासिर खान, सुचेता खन्ना और अंजलि मुखी भी काम कर रहे हैं।
इसकी कहानी बनारस से शुरू होती है, जहाँ अखिलेश अपनी माँ पुष्पा के साथ रहता है। अखिलेश के पिता, बृजेश मुंबई में काम करते हैं, इस कारण घर से दूर रहना पड़ता है। एक दिन कैंप के लिए इरा बनारस आती है, जहाँ उसकी मुलाक़ात कई बार अखिलेश से होती है। अखिलेश कुछ बच्चों को पोलियो की दवा पिलाने कैंप में ले जाता है, जहाँ इरा उसे कई बच्चों के साथ देखती है। अभिलेश को डर लगता है कि यदि वो कहे कि वो बच्चों का पिता नहीं है तो वो उन्हें पोलियो की दवा नहीं पिलाएगी, इस कारण वो बोल देता है कि ये सब उसके ही बच्चे हैं।
बाद में अपने पिता को कई सालों से घर न आता देख वो और उसकी माँ मुंबई के लिए रवाना हो जाते हैं। मुंबई में अखिलेश की मुलाक़ात फिर से इरा से हो जाती है। उसे ये भी पता चलता है कि बृजेश ने दूसरी शादी कर ली है। बाद में जब सभी को सच्चाई पता चल जाती है तो बृजेश वहाँ से भाग निकलता है। वो अपनी सारी संपत्ति घर के पहले बच्चे को देने वाली वसीयत छोड़ जाता है। अखिलेश के सौतेले भाई अस्पताल में खून की जरूरत होती है, अखिलेश उसे अपना खून देने के लिए जब उस कमरे की ओर जाता है, तब इरा उसे देख लेती है। इरा को लगता है कि वो नसबंदी ऑपरेशन के लिए आया है। वो उसका ऑपरेशन कर देती है।
इरा अपना पहला ऑपरेशन कर के खुश होती है, पर बाद में उसे पता चलता है कि अखिलेश की अब तक शादी भी नहीं हुई है और वो बस अपना खून देने के लिए वहाँ आया था। उस ऑपरेशन की खबर सामने आने के बाद अखिलेश की शादी टूट जाती है। अखिलेश के शादी के टूटने और उसके ऑपरेशन वाली खबर के कारण उसकी माँ बीमार पड़ जाती है। देवीना खुश हो जाती है कि अब सारी संपत्ति उसे और उसके बच्चों के पास ही रहेगी। इरा को जब पता चलता है कि उसके कारण अखिलेश की शादी टूट गई और माँ बीमार पड़ गई है तो वो अपनी गलती को ठीक करने के लिए अखिलेश से कहती है कि वो जब तक उसे ठीक नहीं कर देती, तब तक वो शादी का नाटक करेंगे, जिससे उसकी माँ ठीक हो जाये और ऑपरेशन के बाद वो चले जाएगी। अखिलेश शादी से इंकार कर देता है, पर अपनी माँ के खुशी के लिए बाद में मान जाता है।
जब इस बात का पता इरा के पिता, वल्लभ को चलता है तो एक गंवार इंसान से उसकी बेटी शादी करेगी सोच कर ही वो आग बबूला हो जाता है। उसकी बेटी उसे समझाती है कि ये सब बस नाटक है, उसकी गलती के कारण उसने अखिलेश का नसबंदी ऑपरेशन कर दिया था, इस कारण जब तक दुबारा ऑपरेशन न हो जाये, वो वहाँ शादी का नाटक करेगी। वो इस शर्त पे मान जाता है कि बाद में इरा उसके पसंद के लड़के से ही शादी करेगी। उन दोनों की शादी हो जाती है।
छुटकी, जिसके साथ अखिलेश की पहले शादी तय हुई थी, उसे पता चलता है कि अखिलेश और इरा की शादी बस दिखावा है और इरा ने ही उसकी नंसबंदी का ऑपरेशन किया था। इरा उन दोनों को वापस मिलाने की कोशिश करती है, पर अखिलेश इंकार कर देता है। छुटकी ऐसा दिखाती है कि उसने इरा का अपहरण कर लिया है, पर बाद में अखिलेश को पता चलता है कि वो झूठ बोल रही है। छुटकी उससे कहती है कि वो इरा से प्यार करने लगा है। अखिलेश को एहसास हो जाता है कि वो इरा से प्यार करने लगा है। वो अपनी दिल की बात इरा को बताने की कोशिश करते रहता है।
इसके किरदार हेतु राजू श्रेष्ठ को चुना गया। उनसे बात करने पर उन्होंने कहा कि "हाँ, मैं इसमें काम कर रहा हूँ, लेकिन चैनल वालों ने इसके बारे में बात करने से मना किया है। इस कारण इसकी और जानकारी नहीं दे सकता"।
