लाजवर्द या राजावर्त एक मूल्यवान नीले रंग का पत्थर है जो प्राचीनकाल से अपने सुन्दर नीले रंग के लिए पसंद किया जाता है। कई स्रोतों के अनुसार प्राचीन भारतीय संस्कृति में जिन नवरत्नों को मान्यता दी गई थी उनमें से एक लाजवर्द था। भारतीय ज्योतिष शास्त्र के अनुसार लाजवर्द शुक्र ग्रह का प्रतीक है।
अफ़ग़ानिस्तान के बदख़्शान प्रान्त में कोकचा नदी कि वादी में लाजवर्द की सर-ए-संग नामक खान लगभग 3000-4000 ईसापूव से काम कर रही हैं और यहाँ पास के शोरतुगई नामक स्थान पर सिन्धु घाटी सभ्यता की एक व्यापारिक बस्ती भी मिली हैं जिसे ज़रिये सिन्धु घाटी सभ्यता के लोगों तक लाजवर्द पहुँचाया जाता था। लाजवर्द के कुछ स्रोत सुदूर पूर्व में साइबेरिया की बायकल झील के पास भी मिले हैं। लाजवर्द की मांग इतनी व्यापक थी कि अफ़ग़ान लाजवर्द के बने ज़ेवर प्राचीन मिस्र, सुमेर, कॉकस क्षेत्र और दूर पश्चिमी अफ़्रीका के मॉरीतानिया तक भी मिले हैं।
लाजवर्द एक पत्थर होता है जिसका सबसे सबसे महत्वपूर्ण भाग लैज़ुराईट नामक खनिज होता है। किसी भी लाजवर्द के टुकड़े का 25% से लेकर 40% लैज़ुराईट होता है। लैज़ुराईट का रासायनिक फ़ॉर्मूला 861-2 है। इसके साथ-साथ लाजवर्द में कैल्साइट, सोडालाइट और पाएराइट और कुछ अन्य खनिज भी अक्सर मिले होते हैं। प्रकृति में लाजवर्द अक्सर संगमरमर के अन्दर धंसा हुआ मिलता है।
2900 ईसापूर्व में मेसोपोटामिया सभ्यता में बना एक लाजवर्द का झूमर
1200 ईपू में ईरान की ईलम सभ्यता द्वारा बनाया गया 11 सेमी लम्बा कबूतर
चीन के चिंग राजवंश काल में लाजवर्द पर तराशा हुआ एक पर्वत का नज़ारा
भारत के मुग़ल साम्राज्य द्वारा बनाया गया 8 सेमी लम्बा उत्तम लाजवर्द का हाथी जिसमें सुनहरे रंग के पदार्थ भी लगाए गए हैं
