वीर यज्ञदत्त शर्मा, एक भारतीय राजनेता थे। वे दो बार सांसद रहे और उड़ीसा के राज्यपाल रहे। यज्ञदत्त शर्मा राष्ट्रीय स्वयंसेवक संघ से जुड़े नेता भारतीय जनसंघ के संस्थापकों में से एक थे। उन्होने तत्कालीन पंजाब के कांगड़ा, उना, हमीरपुर और शिमला के ग्रामीण क्षेत्रों में जनसंघ का आधार मजबूत करने में महती भूमिका निभायी। 1990 से 93 तक वे उड़ीसा के राज्यपाल थे।वे पेशे से आयुर्वेदिक चिकित्सक थे और उन्होने इसके उन्नयन के लिये कार्य किया।
यज्ञदत्त शर्मा का जन्म पंजाब के रोपड़ जिले में हुआ था। 1943 के बंगाल के अकाल में तथा 1945-46 में कांगड़ा-कुला घाटी में पंजाब के कुछ चिकित्सकों के साथ मिलकर उन्होने अकालपीड़ितों की सहायता की। इसी तरह, 1947 में भारत-विभाजन के समय उन्होने शरणार्थियों को चिकित्सा-सहायता प्रदान की।
