सर्वकालिक एशियाई खेल पदक तालिका एशियाई खेलों में विभिन्न एशियाई देशों द्वारा जीते गये पदकों की सूची है। एशियाई खेल या एशियाड एशिया महाद्वीप पर होने वाली सबसे बड़ी बहु-खेल प्रतियोगिता है। 1978 एशियाई खेल तक इसका आयोजन एशियाई खेल महासंघ करता था। 1982 एशियाई खेलों से आयोजन एशियाई ओलम्पिक परिषद के द्वारा किया जाता है। इन खेलों को अन्तरराष्ट्रीय ओलम्पिक संघ मान्यता देता है तथा ओलम्पिक खेलों के बाद दूसरी सबसे बड़ी बहु-खेल प्रतियोगिता मानता है। सबसे पहले एशियाई खेल 1951 में भारत के नई दिल्ली नगर में आयोजित हुए थे। अब तक इन खेलों के अट्ठारह संस्करण हो चुके हैं। सबसे नवीनतम अट्ठारहवें संस्करण का आयोजन 2018 में इण्डोनेशिया के जकार्ता तथा पालेमबांग नगरों में हुआ। इन खेलों की मेजबानी थाईलैंड का बैंकाक नगर सर्वाधिक चार बार कर चुका है।  
नीचे एशियाई खेलों के ग्रीष्मकालीन संस्करण में 1951 से 2018 तक पदक जीतने वाले देश सम्मिलित हैं। इस सूची में शीतकालीन खेलों में राष्ट्रीय ओलम्पिक समितियों द्वारा जीते गये पदक शामिल नहीं हैं। तिरछे अक्षरों में लिखे राष्ट्र अब एशियाई खेलों का हिस्सा नहीं हैं।
