माई बर्थडे सॉन्ग 2018 की एक हिंदी साइकोलॉजिकल थ्रिलर फिल्म है, जिसके निर्माता तथा निर्देशक समीर सोनी हैं। संजय सूरी, नोरा फतेही और जेनिया स्टार फ़िल्म में मुख्य भूमिकाओं में हैं। यह फ़िल्म 19 जनवरी 2018 को रिलीस हुई थी।
राजीव अपने दोस्तों के साथ अपने 40वें जन्मदिन का जश्न मना रहा होता है, जब वह सैंडी नामक एक अजनबी से मिलता है, और उसके साथ अंतरंग हो जाता है। अगली सुबह जब वह उठता है, तो उसे पता चलता है कि जो कुछ वह अनुभव कर रहा था, वह सिर्फ एक सपना था। लेकिन जैसे-जैसे दिन बढ़ता है, और जो घटनाएं उसके जीवन में होती हैं, उनसे वह यह सोचने पर मजबूर हो जाता है कि पिछली रात जो हुआ, यह सिर्फ एक सपना था, या यह सब वास्तव में हुआ था।
