सबन्स पावर रेंजर्स 2017 की एक अमेरिकी सुपरहीरो फिल्म है जो उसी नाम के फ्रेंचाइजी पर आधारित है। इस फ़िल्म को डीन इज़राइली द्वारा निर्देशित किया गया है और जॉन गतिन्स ने इसकी पटकथा लिखी है। यह पावर रेंजर्स पर आधारित तीसरी फिल्म है, और पिछली फिल्मों की एक रीबूट है। इस फिल्म में ताकतवर मॉर्फिन पावर रेंजर्स टेलीविजन श्रृंखला के मुख्य किरदार हैं, जिनका अभिनय डेक्र मोंटगोमेरी, नाओमी स्कॉट, आरजे साइलर, बेकी जी, लुडी लिन, बिल हैडर, ब्रायन क्रैनस्टन और एलिजाबेथ बैंक ने किया है।
पिछली फिल्मों की तरह ही निर्माता हैम सबन इस बार भी अपनी निवेश फर्म के तहत फिल्म का निर्माण करने के लिए आगे आए। सबन कैपिटल ग्रुप और लायंसगेट ने मई 2014 में फिल्म की घोषणा की, और रॉबर्टो ओरसी को इसके निर्माता के रूप में जोड़ा गया था। फिल्मांकन पहले जनवरी 2016 में शुरू होने वाला था, लेकिन इसे आगे बढ़ा दिया गया और यह 29 फरवरी को वैंकूवर में शुरू हुआ। 28 मई 2016 को फिल्मांकन पूरा हो गया। अक्टूबर 2016 में अतिरिक्त फिल्मांकन हुआ। मूल रूप से इसे 22 जुलाई 2016 को रिलीज किया जाना निर्धारित था, लेकिन फिर लायंसगेट ने रिलीज़ तिथि 24 मार्च 2017 तक आगे बढ़ा दी।
एलजीबीटीक्यू और ऑटिस्टिक सुपरहीरो को मुख्यधारा में प्रदर्शित करने वाली यह दुनिया की पहली ब्लॉकबस्टर फिल्म है। फिल्म 22 मार्च 2017 को लॉस एंजिल्स में रीजेंसी ग्राम थियेटर में प्रीमियर हुई थी, और इसे 24 मार्च 2017 को संयुक्त राज्य अमेरिका में रिलीज़ किया गया था। इसे रिलीज पर मिश्रित समीक्षाऐं प्राप्त हुई, आलोचनाऐं मुख्य रूप से इसके असमान लहजे, उत्पादों के प्लेसमेंट और स्रोत सामग्री से इसके विचलन पर केंद्रित रही, हालाँकि कलाकारों के अभिनय की प्रशंसा भी हुई। यह एक बॉक्स ऑफिस निराशा थी, जिसने 100 मिलियन डॉलर के बजट के मुकाबले 142 मिलियन डॉलर की विश्वव्यापी कमाई करी।
ब्रायन टायलर द्वारा संगीतबद्ध फिल्म की आधिकारिक साउंडट्रैक को पहले 24 मार्च 2017 को डिजिटल प्रारूप में, और फिर 4 अप्रैल को सीडी पर जारी किया गया था। वेरसे साराबांडे द्वारा यह एल्बम वितरित की गयी थी।
सभी ब्रायन टाइलर द्वारा संगीतबद्ध।
