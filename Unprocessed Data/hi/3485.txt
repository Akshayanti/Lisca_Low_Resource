मोती नदी या झू नदी दक्षिणी चीन की एक मुख्य नदी है जिसका एक विस्तृत उपनदियों का मंडल है और दक्षिण चीन सागर के साथ एक बड़ा नदीमुख क्षेत्र है। इसमें तीन नदियाँ - शी नदी, बेई नदी और दोंग नदी - मिलकर नदीमुख बनती हैं, इसलिए इन्हें एक ही मोती नदी मंडल का हिस्सा मन जाता है। अगर शी नदी के सुदूर छोर से समुद्र तक की लम्बाई देखी जाए तो मोती नदी 2,400 किमी लम्बी है, जो इसे यांग्त्से नदी और पीली नदी के बाद चीन की तीसरी सबसे लम्बी नदी बना देती है। मोती नदी का कुल जलसम्भर क्षेत्रफल 4,09,480 वर्ग किमी है जो अधिकतर चीन में है लेकिन जिसका एक अंश उत्तरी वियतनाम में भी आता है। ग्वांगझोउ शहर से गुज़रते हुए इस नदी के नीचे मोती के रंग वाले असंख्य शंख पड़े नज़र आते हैं, जिस से इसका नाम 'मोती नदी' पड़ा है। इस नदी मंडल के इर्द-गिर्द भारी आबादी, उद्योग और जल-यातायात की वजह से इस नदीमुख का पानी बहुत प्रदूषित है।
ग्वांगझोउ शहर में मोती नदी
ग्वांगझोउ में रात को मोती नदी का दृश्य
झेनयुआन क़िले से हूमेन पुल का दृश्य
मोदी नदी के नदीमुख पर झुहाई और जिउझोऊ द्वीप का दृश्य
