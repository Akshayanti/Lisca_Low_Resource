रोहित सक्सेना हिंदी समाचार चैनल टीवी-24 के मुख्य कार्यकारी अधिकारी हैं। 
रोहित सक्सेना का जन्म कानपुर शहर में 13 नवंबर 1979 को हुआ। इनकी शिक्षा-दीक्षा कानपुर शहर में हुई जहां से छत्रपति शाहूजी महाराज विश्वविद्यालय में स्नातक की पढ़ाई के दौरान ही इन्होंने बतौर प्रशिक्षु पत्रकार दैनिक जागरण में कार्य करना शुरू कर दिया। पत्रकारिता के साथ इन्होंने खेल की दुनिया में राजकीय और राष्ट्रीय स्तर पर कई पदक जीते। रोहित ने मीडिया प्रबंधन के क्षेत्र में पहला कदम सहारा समय में सहायक प्रबंधक के रूप में रखा। इसके बाद इन्होंने एनडीटीवी, ज़ी न्यूज ग्रुप, न्यूज़ एक्सप्रेस, न्यूज़ नेशन, नेशनल वॉइस में महत्वपूर्ण जिम्मेदारियां संभालने के बाद इंडिया वॉइस में चीफ ऑपरेटिंग ऑफिसर के रूप में महत्वपूर्ण जिम्मेदारी संभाली।वर्तमान में रोहित सक्सेना टीवी 24 न्यूज़ चैनल के मुख्य कार्यकारी अधिकारी के रूप में कार्य कर रहे हैं।
रोहित सक्सेना मीडिया के साथ-साथ खेल की दुनिया में भी सक्रिय हैं। रोहित को ताइक्वांडो में सेकेंड डॉन ब्लैक बेल्ट का खिताब हासिल है। इसके साथ ही वो ताइक्वांडो फेडरेशन ऑफ इंडिया के मीडिया कमेटी के अध्यक्ष भी हैं। 
