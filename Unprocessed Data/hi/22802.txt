स्कॉट मॉरिसनसांसद

स्कॉट जॉन मॉरिसन एक ऑस्ट्रेलियाई राजनेता है, वे लिबरल पार्टी के नेता और 24 अगस्त 2018 को ऑस्ट्रेलिया के 30वें प्रधानमंत्री के रूप में चुने गये हैं। वे 2007 से प्रतिनिधि सभा के सदस्य रहे हैं, न्यू साउथ वेल्स में कुक प्रभाग का प्रतिनिधित्व करते हैं।
मॉरिसन का जन्म सिडनी में हुआ था और उन्होंने न्यू साउथ वेल्स विश्वविद्यालय से आर्थिक भूगोल का अध्ययन किया था। राजनीति में प्रवेश करने से पहले, मॉरिसन 1998 से 2000 तक न्यूजीलैंड के टूरिज्म और स्पोर्ट के निदेशक और 2004 से 2006 तक ऑस्ट्रेलिया पर्यटन के प्रबंध निदेशक के रूप में कार्य कर चुके है। वे 2000 से 2004 तक न्यू साउथ वेल्स लिबरल पार्टी के राज्य निदेशक भी थे। मॉरिसन पहली बार 2007 के संघीय चुनाव में प्रतिनिधि सभा के लिए चुने गए। 2010 के चुनाव के बाद उन्हें विपक्षी मोर्चे पर नियुक्त किया गया था।
2013 के चुनाव में गठबंधन की जीत के बाद, मॉरिसन को एबॉट सरकार में आप्रवासन और सीमा संरक्षण मंत्री नियुक्त किया गया था। इस पद में रहते हुए, उन पर गठबंधन की प्रमुख नीतियों में से एक संप्रभु सीमा अभियान को लागू करने की जिम्मेदार थी। दिसंबर 2014 में मंत्रीमंडल में फेरबदल होने के बाद, मॉरिसन को सामाजिक सेवाओं का मंत्री बनाया गया। सितंबर 2015 में जब मैल्कम टर्नबुल ने टोनी एबॉट को प्रधानमंत्री के रूप में प्रतिस्थापित किया तब मॉरिसन को कोषाध्यक्ष के रूप में पदोन्नत किया गया।
अगस्त 2018 में, पार्टी के रूढ़िवादी पक्ष में फैले असंतोष के बाद पीटर डटन ने लिबरल पार्टी के नेतृत्व के लिए टर्नबुल को चुनौती दी। टर्नबुल ने नेतृत्व के लिये हुए मतदान में डटन को हरा दिया, लेकिन तनाव बना रहा और पार्टी ने दूसरी बाद मतदान कराने के पक्ष में फैसला किया; इस बार टर्नबुल उम्मीदवार बनने से पीछे हट गये। दूसरे मतदान में, मॉरिसन एक समझौता उम्मीदवार के रूप में उभरे, उन्होंने ड्यूटन और जूली बिशप को पराजित कर लिबरल पार्टी के नेता और प्रधानमंत्री बनने के लिए चुने गये। 24 अगस्त की संध्या को उन्होंने प्रधानमंत्री के रूप में शपथ ली।

