इन्दुमती सिंह का जन्म चटगाँव में हुआ। इनके पिता राजस्थान के राजपूत थे जो बंगाल में आकर बस गए थे। इन्दुमती चटगाँव के प्रशिक्षण क्लब की एक सदस्य थीं। मुक्ति युद्ध में भाग लेने के लिए पूरी तरह से प्रशिक्षित थीं और हमेशा उत्सुक रहती थीं। उन्होंने क्रान्ति के लिइ बाहर घूम-घूम कर बहुत-सा धन संग्रह किया। 15 दिसम्बर 1931 ई0 को उन्हें गिरफ्तार कर लिया गया। बिना मुकदमा चलाए ही उन्हें 6 वर्षों तक जेल में बंद रखा गया। 1937 में प्रांतीय सरकारें बनने पर अन्य क्रान्तिकारी युवतियों के साथ ही 1937 के अन्त में वे रिहा हुईं।
