निर्देशांक: 9°07′16″N 79°31′18″E / 9.1210°N 79.5217°E / 9.1210; 79.5217
रामसेतु, तमिलनाडु, भारत के दक्षिण पूर्वी तट के किनारे रामेश्वरम द्वीप तथा श्रीलंका के उत्तर पश्चिमी तट पर मन्नार द्वीप के मध्य चूना पत्थर से बनी एक शृंखला है। भौगोलिक प्रमाणों से पता चलता है कि किसी समय यह सेतु भारत तथा श्रीलंका को भू मार्ग से आपस में जोड़ता था। हिन्दू पुराणों की मान्यताओं के अनुसार इस सेतु का निर्माण अयोध्या के राजा राम श्रीराम की सेना के दो सैनिक जो की वानर थे, जिनका वर्णन प्रमुखतः नल-निल नाम से रामायण में मिलता है, द्वारा किये गया था, 
यह पुल 48 किलोमीटर लम्बा है तथा मन्नार की खाड़ी को पाक जलडमरूमध्य से अलग करता है। कुछ रेतीले तट शुष्क हैं तथा इस क्षेत्र में समुद्र बहुत उथला है, कुछ स्थानों पर केवल 3 फुट से 30 फुट जो नौगमन को मुश्किल बनाता है। यह कथित रूप से 15 शताब्दी तक पैदल पार करने योग्य था जब तक कि तूफानों ने इस वाहिक को गहरा नहीं कर दिया। मन्दिर के अभिलेखों के अनुसार रामसेतु पूरी तरह से सागर के जल से ऊपर स्थित था, जब तक कि इसे 1480 ई0 में एक चक्रवात ने तोड़ नहीं दिया।
रामसेतु की आयु विवाद का विषय रहा है। भारतीय भूवैज्ञानिक सर्वेक्षण के "प्रोजेक्ट रामेश्वरम" के अनुसार इस इलाके के मूँगा के आयु के आंकड़े बताते हैं कि रामेश्वरम द्वीप 125,000 साल पहले विकसित हुआ है। बदलते समुद्र स्तर के कारण ये भी बताया गया है कि रामेश्वरम और तालईमन्नार, श्रीलंका के बीच के जमीन 7,000 से 18,000 वर्ष पहले शायद खुली थी। धनुषकोडी और रामसेतु के बीच के रेत की टीलों की आयु 500-600 साल पुरानी बताई जाती है। तिरुचिरापल्ली स्थित भारतिदासन विश्वविद्यालय के 2003 के सर्वेक्षण के अनुसार रामसेतु की आयु सिर्फ 3,500 साल है।
