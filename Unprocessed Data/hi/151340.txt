हिमचट्टान बर्फ़ का एक तैरता हुआ तख़्ता होता है जो किसी हिमानी या हिमचादर के ज़मीन से समुद्र की सतह पर बह जाने से बन जाता है। हिमचट्टाने केवल अंटार्कटिका, ग्रीनलैण्ड और कनाडा में मिलती हैं। हिमचट्टानों की मोटाई 100 से 1000 मीटर तक की होती है। पृथ्वी के ठंडे समुद्री क्षेत्रों पर स्वयं भी बर्फ़ बनती है लेकिन इसकी मोटाई लेवल 3 मीटर तक की होती है।
जब साधारण बर्फ़ पानी पर तैरती है तो उसका एक-सातवाँ हिस्सा पानी के ऊपर होता है, लेकिन हिमानियों की बर्फ़ साधारण बर्फ़ से अधिक घनी होने के कारण हिमचट्टानों का केवल एक-नौवाँ भाग ही पानी से ऊपर होता है।
