जोश टॉक्स एक भारतीय मीडिया कंपनी है जिसका मुख्यालय गुड़गांव, हरियाणा में है। यह उन वक्ताओं के साथ भारत भर में सम्मेलन आयोजित करती है जो दर्शकों, मुख्य रूप से युवा लोगों को प्रेरणादायक जानकारी मिल सके। इकोनॉमिक टाइम्स द्वारा कंपनी को 2017 के लिए "भारत के शीर्ष 50 स्टार्टअप" की सूची में नामित किया गया था। यह 2018 के लिए फ़ोर्ब्स पत्रिका में 'एशिया 30 अंडर 30' सूची में भी शामिल है। 
कंपनी की स्थापना साल 2014 में शोभित बांगा और सुप्रिया पॉल ने की थी। यह भारतीय निवेशक सर्किट के अन्य नामों के साथ रितेश मलिक, सुमित रंका जैसे निवेशकों द्वारा प्रारंभिक राशि से पोषित है।
जोश टॉक्स ने दिल्ली और बैंगलोर में सम्मेलनों के साथ 2014 में अपने सम्मेलनों को शुरू किया था। वक्ताओं में सामाजिक कार्यकर्ता, व्यापार नेता, उद्यमी, वैज्ञानिक, शिक्षाविद, प्रशासक, खिलाड़ी, लेखक, संगीतकार, अभिनेता और अन्य कलाकार होते है।
जोश टॉक्स के प्रमुख भागीदारों में से एक फेसबुक है जिसके साथ वे भारत में उद्यमिता को प्रोत्साहित करने के लिए सम्मेलन, कार्यशालाएं और बूटकैम्प आयोजित करते हैं। कंपनी की सामग्री यूट्यूब, फेसबुक, आईट्यून्स, सावन पर तथा कई अन्य ऑनलाइन प्लेटफार्मों पर मिल सकती है।
