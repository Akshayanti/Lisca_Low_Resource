टिमोथी हैल चेलमेट एक अमेरिकी अभिनेता है। चेलमेट ने अपने अभिनय की शुरूआत लघु फिल्मों से की थी। बाद में उन्हें टेलीविजन नाटक श्रृंखला होमलैण्ड में देखा गया। चेलमेट की पहली फिल्म जेसन रेइट्मैन की नाटक फ़िल्म, मैन, विमैन एण्ड़ चिल्ड्रन थी, और बाद में वे क्रिस्टोफ़र नोलन की विज्ञान-फंतासी फिल्म इंटरस्टेलर में दिखाई दिये। 
2017 में, उन्हें ग्रेटा ग्रेविंग निर्देशित लेडी बर्ड, स्कॉट कूपर की वेस्टर्न होस्टाइल और लुका गुदाग्निनो की फ़िल्म कॉल मी बाय योर नेम में अपनी भूमिकाओं के लिये काफी सराहा गया। जिसके लिये उन्हें अकादमी पुरस्कार, गोल्डन ग्लोब पुरस्कार, स्क्रीन एक्टर्स गिल्ड अवॉर्ड और बाफ्टा अवार्ड में सर्वश्रेष्ठ अभिनेता के लिये नामांकित किया गया। वे अकादमी पुरस्कार में सर्वश्रेष्ठ अभिनेता के लिये तीसरे सबसे कम उम्र और 1939 के बाद से सबसे कम उम्र के उम्मीदवार अभिनेता है।
चेलमेट न्यूयॉर्क में रहते है। अंग्रेजी के अलावा वे फ़्रान्सीसी भाषा में भी प्रवीण है। 

चेलमेट को कॉल मी बाय योर नेम में अपने अभिनय के लिये अकादमी पुरस्कार के सर्वश्रेष्ठ अभिनेता के लिए नामाकिंत किया गया है। इसके अलावा उन्हें सर्वश्रेष्ठ अभिनेता के लिये बाफ्टा पुरस्कार, गोल्डन ग्लोब पुरस्कार, स्क्रीन एक्टर गिल्ड पुरस्कार, और क्रिटिक्स च्वाइस मूवी अवार्ड के लिए भी नामित किया गया था। 
