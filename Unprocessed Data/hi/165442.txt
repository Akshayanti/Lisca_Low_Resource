कैमरून टिमोथी बैनक्रॉफ्ट एक ऑस्ट्रेलियाई क्रिकेट खिलाड़ी है, जो वर्तमान में ऑस्ट्रेलियाई प्रथम श्रेणी क्रिकेट में पश्चिमी ऑस्ट्रेलिया के लिए खेलते है, और बिग बैश लीग में पर्थ स्कॉर्चर्स की टीम में खेल रहे है। इन्होंने नवंबर 2017 में ऑस्ट्रेलियाई राष्ट्रीय टीम के लिए अपना टेस्ट पदार्पण खेला था। ये दक्षिण अफ्रीका के खिलाफ सीरीज के तीसरे मैच में गेंद के साथ छेड़छाड़ वाले मामलेसे बहुत सुर्ख़ियों में रहे और क्रिकेट ऑस्ट्रेलिया ने 9 महीने का प्रतिबंध भी लगाया है।
पश्चिमी ऑस्ट्रेलिया के लिए अंडर-17, अंडर-19 और अंडर-23 खेलने के बाद, उन्होंने ऑस्ट्रेलियाई अंडर-19 क्रिकेट टीम के लिए कई टेस्ट और वनडे मैच खेले; जहाँ उन्होंने 50.90 की औसत से तीन शतक बनाकर खासा प्रभावित किया।
अगस्त 2012 में, बैनक्रॉफ्ट ने आईसीसी अंडर-19 क्रिकेट विश्व कप में भाग लिया, जहाँ उन्होंने ऑस्ट्रेलिया के लिए दूसरे सबसे ज्यादा बनाने वाले बल्लेबाज रहे थे, ऑस्ट्रेलियाई कप्तान विलियम बोसिस्टो दूसरे नंबर पर रहे थे।
इन्होंने 16 अक्टूबर 2011 को तस्मानिया के खिलाफ पश्चिमी ऑस्ट्रेलिया के लिए खेलते हुए अपने लिस्ट ए क्रिकेट की शुरुआत की थी, और एक सप्ताह बाद इन्होंने प्रथम श्रेणी क्रिकेट में भी पदार्पण कर दिया था।
बांग्लादेश दौरे के लिए ऑस्ट्रेलियाई टेस्ट टीम में बैनक्रॉफ्ट को मौका दिया गया था; हालांकि, सुरक्षा कारणों से यह दौरा रद्द कर दिया गया था। बैनक्रॉफ्ट और बाकी खिलाड़ी वापस अपने राज्य लौट गए थे। इन्होंने 31 जनवरी 2016 को भारत के खिलाफ ऑस्ट्रेलिया के लिए खेलते हुए अपने ट्वेन्टी-20 अंतरराष्ट्रीय कैरियर की शुरुआत की थी।
नवंबर 2017 में, उनका नाम 2017-18 एशेज श्रृंखला के लिए ऑस्ट्रेलिया की टेस्ट टीम में रखा गया था। उन्हें मैट रेंशॉ की जगह टीम में मौक़ा दिया गया और 1993 में माइकल स्लेटर के बाद एशेज टेस्ट में टेस्ट क्रिकेट में पदार्पण करने वाले पहले सलामी बल्लेबाज बने है। बैनक्रॉफ्ट जॉफ मार्श ने इस मैच में टोपी प्रदान की थी। अपनी पहली टेस्ट पारी में, उन्हें पांच रन पर आउट कर दिया गया। जबकि दूसरी पारी में उन्होंने ऑस्ट्रेलिया को इंग्लैंड के खिलाफ 10 विकेट से जीत दिलाने में नाबाद 82 रन बनाये।
मार्च 2018 में, ऑस्ट्रेलियाई क्रिकेट टीम, केप टाउन में दक्षिण अफ़्रीका के खिलाफ तीसरे टेस्ट मैच के दौरान गेंद के साथ छेड़छाड़ वाली घटना में शामिल थी। इसमें मुख्य रूप में तत्कालीन तत्कालीन कप्तान स्टीव स्मिथ, उप कप्तान डेविड वॉर्नर और कैमरून बैनक्रॉफ्ट दोषी पाए गये थे जिसके बाद इन्हें क्रिकेट ऑस्ट्रेलिया ने उनपर प्रतिबंध भी लगाया है। साथ ही स्मिथ और वॉर्नर को कप्तानी और उप कप्तानी भी छोड़नी पड़ी। इस घटना में बैनक्रॉफ्ट पर 9 महीने का प्रतिबंध लगाया गया तो साथी स्मिथ और वॉर्नर पर एक-एक साल का प्रतिबंध लगाया गया।
