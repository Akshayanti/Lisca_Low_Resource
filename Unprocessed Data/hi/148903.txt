निर्देशांक: 43°4′N 141°21′E / 43.067°N 141.350°E / 43.067; 141.350
साप्पोरो आबादी के अनुसार जापान का पांचवां सबसे बड़ा शहर और होक्काइदो के उत्तरी जापानी प्रान्त का सबसे बड़ा शहर है। यह इशिकारी उप-प्रांत में स्थित है। यह होक्काइदो प्रांत की राजधानी और जापान का एक अध्यादेश-मनोनीत शहर है। जापान के बाहर साप्पोरो, 1972 के शीतकालीन ओलंपिक की मेजबानी के लिए जाना जाता है, जोकि एशिया में पहली बार आयोजित किया गया था। इसके अलावा शहर में वार्षिक साप्पोरो बर्फ महोत्सव मनाया जाता है, जो विदेश से 20 लाख से अधिक पर्यटकों को आकर्षित करता है।
साप्पोरो शहर इशिकारी मैदान के दक्षिण-पश्चिम भाग में, ईशिकारी नदी की सहायक नदी टोयहिरा नदी के जलोढ़ के पास स्थित है। साप्पोरो के पश्चिमी और दक्षिणी भागों में तेनी, मारुयामा और मोइवा पर्वत सहित कई पहाड़ है, साथ ही इसके आस-पास इशिकारी नदी, टोयोहिरा नदी और सोसेई नदी सहित कई नदियाँ भी शामिल हैं।साप्पोरो में कई पार्क हैं, जिनमें ओड़ीरी पार्क शामिल है, जो कि शहर के केंद्र में स्थित है यहाँ साल भर कई वार्षिक आयोजनों और त्योहारों का आयोजन होता रहता है। मोरेमेमा पार्क भी साप्पोरो के सबसे बड़े पार्कों में से एक है, और यह एक जापानी-अमेरिकी कलाकार और परिदृश्य वास्तुकार इसामु नोगुची की योजना के तहत बनाया गया हैं।
साप्पोरो में एक उमस भरे महाद्वीपीय जलवायु है, जिसमें गर्मियों और सर्दियों में तापमान के बीच काफी अंतर होता है। ग्रीष्मकाल आम तौर पर गर्म होते हैं लेकिन उमस कम हि होती है, और सर्दियाँ बहुत बर्फ़ीली होती है, जिसमें 5.96 मीटर तक औसतन बर्फबारी होती है। साप्पोरो, दुनिया में कुछ महानगरों में से एक है, जहाँ भारी हिमपात होती है। जिसके कारण यह कई बर्फ के खेलों और त्योहारों कि मेजबानी करता है। शहर में वार्षिक औसतन वर्षा लगभग 1,100 मिमी होती है, और औसतन वार्षिक तापमान 8.5 डिग्री सेल्सियस है।
शहर की अनुमानित आबादी 30 सितंबर, 2016 तक 1,947,097, और जनसंख्या घनत्व 1,700 प्रति व्यक्ति प्रति किमी2 था। शहर का कुल क्षेत्रफल 1,121.12 किमी2 है।
साप्पोरो, तीन उद्योग क्षेत्र में पर आगे हैं, प्रमुख उद्योगों में सूचना प्रौद्योगिकी, खुदरा बाजार और पर्यटन शामिल हैं। अपेक्षाकृत शांत जलवायु के कारण साप्पोरो, सर्दियों के खेल और त्योहारों और गर्मियों की चहलपहल के लिए पर्यटकों को आकर्षित करता है।शहर, होक्काइदो प्रांत का विनिर्माण केंद्र भी है, यहाँ खाद्य और संबंधित उत्पादों, गढ़े धातु के उत्पादों, इस्पात, मशीनरी, पेय पदार्थ, और लुगदी और कागज जैसे विभिन्न वस्तुओं का निर्माण किया जाता हैं। 2010 में, ग्रेटर साप्पोरो, साप्पोरो महानगरीय क्षेत्र का कुल सकल घरेलू उत्पाद 84.7 बिलियन अमेरिकी डॉलर था।
2006 तक, साप्पोरो में पर्यटकों की वार्षिक संख्या 14,104,000 तक पहुंच गई, जोकि पिछले वर्ष की तुलना में 5.9% की वृद्धि के साथ थी। 2006 ही पहला वर्ष था कि साप्पोरो आने वाले पर्यटकों की संख्या 14 मिलियन से भी अधिक थी।
यहाँ, आधुनिक कला के होक्काइदो संग्रहालय, साप्पोरो आर्ट पार्क, मोरेमामा पार्क, मिलिशी कोटरो आर्ट संग्रहालय, हांगो शाइन मेमोरियल मूर्तिकला संग्रहालय, मियानोमोरी कला संग्रहालय, साप्पोरो अंतर्राष्ट्रीय कला महोत्सव जैसे कई आर्कषण के केन्द्र हैं।
ऐतिहासिक स्थलों में होक्काइदो के पूर्व सरकारी कार्यालय की इमारत, साप्पोरो क्लॉक टॉवर, होकाइदो श्राइन और साप्पोरो टीवी टॉवर आदि शामिल हैं।
