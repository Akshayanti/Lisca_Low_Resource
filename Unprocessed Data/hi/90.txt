 मोल्यासी राजस्थान राज्य के सीकर जिले से 18 किमी. दूरी पर स्थित एक गांव है। यहां कि जनसंख्या करीब 2000 है। 
सीकर से यहां पहुँचने के दो रास्ते है। पहला तो सीकर सालासर बस स्टेण्ड से सालासर रास्ते पे गांव फागलवा उतरना पड़ता है, फागलवा से गांव 4 किमी. पड़ता है। और फागलवा से पैदल आना पड़ता है दूसरा रास्ता सीकर सालासर बस स्टेण्ड या डीडवाना स्टेण्ड जहां से चलते ही प्रिंस एजुकेशन हब और जयपुर बीकानेर NH -11 को क्रॉस करते हुए गांव पालवास और उसके बाद तासर छोटी से गुजरते हुए इस गांव में पहुँचा जा सकता है। गांव में अभी तक राजस्थान राज्य पथ परिवहन निगम की बस सेवा की सुविधा नहीं है, लेकिन निजी बसे चलती है। उसमे सबसे पहले सुबह 8:00 AM एक बस आती है। उसके बाद 12:00 PM पर एक और बस आती है।
वापसी के लिए सीकर में सालासर बस स्टेण्ड या डीडवाना स्टेण्ड जहां से 1:30 PM पर एक बस चलती है जो गांव मोल्यासी से 2:15 PM से गुजरती हुयी आगे डीडवाना चली जाती है। उसके बाद एक और बस वही से 7:15 PM पर चलती है जो 8:00 PM पर गांव पहुँचती है। सीकर के अलावा गांव से कोई और बड़ा शहर नहीं लगने के कारण और कोई बड़े साधन भी नहीं है लेकिन गांव के लिए जिला सीकर नज़दीक होना बहुत फायदेमंद है। राजधानी जयपुर भी बहुत ज्यादा दूर नहीं है मात्र 125 किमी. है। 
गांव मोल्यासी ग्राम पंचायत - दुगोली प.स.धोद के अंतर्गत आता है एवं वर्तमान मे गांव का ही जगदीश वर्मा सरपंच है जो अनुसूचित जनजाति के कोटे से सरपंच बना है। राजपुत बाहुल्य इस गांव मे ब्राह्मन, चौधरी, जागिड, सैन, सोनी, कुमावत, नायक, मेघवाल, मेथर, सहित बावरिया जाति के लोग निवास करते है। 
गांव में एक राजकीय उच्च प्राथमिक विद्यालय व एक निजी उच्च माध्यमिक विद्यालय है राजकीय विद्यालय आजादी से पहले का है, इसीलिए बहुत वर्षो पहले आसपास के गाँवो के लोग यंहा शिक्षा ग्रहण करने आते थे। लेकिन गाँवो वालो की अनदेखी व विकास नहीं होने के कारण अभी भी केवल उच्च प्राथमिक तक ही है। गांव के छोटे बच्चो की शिक्षा व पोषण के लिए 2 आँगनबाड़ी केन्द्र और आसपास ढाणियों के बच्चो की पढाई लिए 2 राजीव गांधी शिक्षा केन्द्र भी है। 
गाँव मे 2 स्वास्थ्य केन्द्र है, ज्यादा गम्भीर स्थिति मे सीकर के कल्याण अस्पताल मे उपचार कराया जाता हे।
धार्मिक स्थानों में यहा ठाकूर जी, बालाजी, भोम्याजी, शिव जी, ओर भी अनेक मन्दिर व धार्मिक स्थान हे।
