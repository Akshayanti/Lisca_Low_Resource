
चाइना रेडियो इण्टरनैशनल, जिसका पुराना नाम रेडियो पेकिंग है, की स्थापना 3 दिसम्बर, 1941 को हुई थी। चीन के एक मात्र अन्तर्राष्ट्रीय रेडियो के रूप में सीआरआई की स्थापना चीन व दुनिया के अन्य देशों की जनता के बीच मैत्री व पारस्परिक समझ बढ़ाने के उद्देश्य से की गई थी।
अपनी स्थापना के आरम्भिक दिनों में सीआरआई, जापानी भाषा में प्रतिदिन 15 मिनटों का कार्यक्रम प्रसारित करता था। पर आज 70 वर्षों के बाद यह 57 विदेशी भाषाओं व चीनी मानक भाषा व 4 बोलियों में दुनिया भर में प्रतिदिन 211 घण्टों की प्रसारण सेवा प्रदान करता है। इसके कार्यक्रमों में समाचार, सामयिक टिप्पणी के साथ साथ आर्थिक, सांस्कृतिक और वैज्ञानिक व तकनीकी विषय सम्मिलित हैं।
1984 से सीआरआई की घरेलू सेवा भी प्रारम्भ हुई। तब से सीआरआई अपने एफ़एम 88.7 चैनल पर प्रति दिन 6 बजे से रात 12 बजे तक 9 भाषाओं में संगीत कार्यक्रम प्रसारित करता रहा है। और इस दौरान इसके एफफेम 91.5 चैनल तथा एमडब्लू 1251 किलोहर्ट्ज़ फ़्रीक्वेंसी पर अंग्रेज़ी भाषा के कार्यक्रम भी होते हैं।
विदेशों में सीआरआई के 27 ब्यूरो खुले हैं और चीन के सभी प्रान्तों तथा हांगकांग व मकाउ समेत सभी बड़े नगरों में इसके कार्यालय काम कर रहे हैं। 1987 से अब तक सीआरआई ने दुनिया के दस से अधिक रेडियो स्टेशनों के साथ सहयोग समझौता सम्पन्न किया है। इसके अतिरिक्त सीआरआई का बहुत से रेडियो व टीवी स्टेशनों के साथ कार्यक्रमों के आदान-प्रदान या अन्य सहयोग के लिये घनिष्ट सम्बन्ध भी हैं।
सीआरआई को प्रतिवर्ष विभिन्न देशों के श्रोताओं से लाखों चिट्ठियां प्राप्त होती हैं। विदेशी लोगों में सीआरआई, चीन की जानकारी पाने का सब से सुगम और सुविधाजनक माध्यम होने के कारण भी प्रसिद्ध है। 1998 में सीआरआई का आधिकारिक जालस्थल भी खोला गया। आज वह चीन के पांच मुख्य सरकारी प्रेस जालस्थलों सम्मिलित है। सीआरआई के अपने समाचारपत्र व टीवी कार्यक्रम भी हैं।
चाइना रेडियो इण्टरनैशनल निम्नलिखित भाषाओं में प्रसारण करता है:
अंग्रेज़ीअरबीअल्बानियाईआइसलैण्डिकइण्डोनेशियाईइतालवीउइगुरउर्दूएस्टोनियाईएस्परान्तोकज़ाखकम्बोडियाईकोरियाईक्रोएशियाई
चेकजर्मनजापानीडचडैनिशतमिलतिब्बती तुर्कथाईनेपालीनॉर्वेजियाईपश्तोपुर्तगाली
पॉलिशफ़ारसीफ़िलिपीनोफ़ीनिशफ़्रान्सीसीबर्मीबांग्लाबुल्गारियाईबेलारूसीमंगोलियाईमन्दारिनमलययूक्रेनीयूनानी
रूसीरोमानियाईलाओतीलिथुआनियाईवियतनामीसर्बियाईसिंहलीस्पेनीस्वाहीलीस्वीडिशहौसाहंगेरियाईहिन्दीहिब्रू
‎‏
