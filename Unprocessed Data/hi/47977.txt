हरिवंश नारायण सिंह, एक भारतीय पत्रकार और राजनेता है, जो भारत के वरिष्ठ सदन राज्यसभा में उपसभापति हैं। इस पद पर उन्होंने कांग्रेस सदस्य पी जे कुरियन का स्थान लिया है।
उन्होंने टाइम्स ऑफ इंडिया से अपने पत्रकारिता के करियर की शुरुआत की और अपने पूरे करियर में कई अलग-अलग मीडिया प्रकाशनों में काम किया है। उन्होंने पूर्व प्रधान मंत्री चंद्रशेखर के अतिरिक्त मीडिया सलाहकार के रूप में भी कार्य किया है। वे 1989 में हिंदी समाचार पत्र प्रभात खबर से जुड़े। यह समाचार पत्र बिहार के चारा घोटाला सहित कई उच्च प्रोफ़ाइल घोटालों की जांच के लिए जाना जाता है।
वर्ष 2014 में, जनता दल ने छह साल की अवधि के लिए बिहार से हरिवंश को राज्यसभा के लिए नामित किया।8 अगस्त, 2018 को, राष्ट्रीय जनतांत्रिक गठबंधन के उम्मीदवार के रूप में छह साल के कार्यकाल के लिए उन्हें राज्यसभा के उप सभापति के रूप में निर्वाचित किया गया, उनके पक्ष में कुल 125 मत पड़े तो वहीं बी.के. हरिप्रसाद के पक्ष में कुल 105 मत पड़े। उन्होंने विपक्ष की ओर से कांग्रेस के बी.के. हरिप्रसाद को हराया।
