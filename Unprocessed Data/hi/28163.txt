मनुष्यों की आनुवंशिकी में पितृवंश समूह ई या वाए-डी॰एन॰ए॰ हैपलोग्रुप E पितृवंश समूह है। इस पितृवंश समूह के सदस्य पुरुष ज़्यादातर अफ्रीका में पाए जाते हैं, हालाँकि इस पितृवंश समूह की एक उपशाखा है, जिसका नाम ई1बी1बी है, जो उत्तर और पूर्वी अफ्रीका के साथ-साथ एशिया और यूरोप के कुछ पुरुषों में भी पाई जाती है।
अनुमान है के जिस पुरुष से यह पितृवंश शुरू हुआ वह आज से 50,000 या 55,000 वर्ष पहले पूर्वी अफ्रीका में कहीं रहता था। यह पुरुष स्वयं पितृवंश समूह डीई का वंशज था और पितृवंश समूह ई को पितृवंश समूह डीई की एक शाखा माना जाता है।
अंग्रेज़ी में "वंश समूह" को "हैपलोग्रुप", "पितृवंश समूह" को "वाए क्रोमोज़ोम हैपलोग्रुप" और "मातृवंश समूह" को "एम॰टी॰डी॰एन॰ए॰ हैपलोग्रुप" कहते हैं।
