भारत में अप्रैल/मई 2015 ऊष्मा लहर 26 मई तक 1000 से अधिक लोगों की मृत्यु हो गयी और विभिन्न क्षेत्र इससे प्रभावित हुये। भारतीय शुष्क मौसम में ऊष्मीय लहरें चलती हैं जिन्हें लू भी कहा जाता है। ये मुख्यतः मार्च से आरम्भ होकर मई तक चलती हैं।
ऊष्मा लहर मध्य प्रदेश, विदर्भ, आन्ध्र प्रदेश, तेलंगाना, बिहार और झारखण्ड सहित भारत के विभिन्न राज्यों और क्षेत्रों में प्रभावी है। 21 मई को भारत की राजधानी नई दिल्ली में तापमान 42.6 °से. दर्ज किया गया। इसी दिन झारसुगुदा में 45.4 °से. तापमान दर्ज किया गया और इसमें लू के प्रभाव से कम से कम 12 लोगों की मौत हो गयी। 23 मई को इलाहबाद में तापमान 47 °से. दर्ज किया गया। भारत के महानगरों दिल्ली और कोलकाता में क्रमशः 44.5 °से. और 36 °से. तापमान दर्ज किया गया। ओडिशा राज्य में लू के प्रकोप से 23 लोगों की मौत होग गयी सबसे अधिक मौतें आन्ध्र प्रदेश राज्य में हुई जहाँ कम से कम 246 लोगों की मौत हो गयी। हैदराबाद में 22 मई को 44.3 °से. तापमान दर्ज किया गया जो पिछले वर्षों के इसी दिन के अधिकतम तापमान के सामान्य मान 39.9 °से. से अधिक है। इसके अगले दिन नगर का तापमान पुनः पिछले वर्षों के सामान्य मान 39.5 °C से अधिक 43.6 °से. दर्ज किया गया। 24 मई को खम्मम में अब तक का सबसे अधिक तापमान 48 °से. दर्ज किया गया। समुद्र तल से 2,010 मीटर ऊँचाई पर स्थित मसूरी जैसे पहाड़ी इलाके का तापमान भी 36 °से. दर्ज किया गया।
