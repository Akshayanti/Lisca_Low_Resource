यह लेख बिहार राज्य की सार्वजनिक और निजी परिवहन प्रणाली के बारे में है।
बिहार राष्ट्रीय जलमार्ग नंबर 1 से जुड़ा हुआ है, जिसे अक्टूबर 1986 में स्थापित किया गया था। इस राष्ट्रीय जलमार्ग पर केवल कुछ ही टर्मिनल ता हैं, जिनमें हल्दिया, बी.आई.एस.एन, पाकुर, फ़ररकका और पटना प्रमुख हैं। इन सब के अतिरिक्त इस राष्ट्रीय जलमार्ग पर हल्दिया, कोलकाता, डायमंड हार्बर, कटवा, त्रिवेणी, बहरामपुर, जंगीपुर, भागलपुर, सेमरिया, डोरीगंज, बलिया, गाजीपुर, वाराणसी, चुनार और इलाहाबाद में अस्थायी टर्मिनल की सुविधाएं भी उपलब्ध हैं।
पटना हवाई अड्डा दिल्ली, मुंबई, कोलकाता, लखनऊ और रांची से जुड़ा है। इसके अतिरिक्त गया में भी एक छोटा सा अंतर्राष्ट्रीय हवाई अड्डा है जो कोलंबो, सिंगापुर, तथा बैंकाक इत्यादि नगरों से जुड़ा है। एयर डेक्कन, एयर सहारा, भारतीय  और जेट एयरवेज मुख्य एयरलाइंस हैं हैं, जो पटना हवाई अड्डे से परिचालित होती हैं। 2009 में पटना हवाई अड्डे ने विमान परिचालन में 42.8 प्रतिशत की वृद्धि दर्ज की, जो देश में अब तक सबसे अधिक है। 2009-10 में यहाँ से 7,456 विमानों ने उड़ान भरी, जबकि 2008-09 में केवल 5,220 ही उड़ानें दर्ज हुई थी। साप्ताहिक साझा चार्टर्ड विमान सेवा पटना और कोलकाता के बीच वाया पूर्णिया भी उपलब्ध है।
बिहार के परिवहन मंत्री
