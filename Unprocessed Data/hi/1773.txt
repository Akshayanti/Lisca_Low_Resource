एचएएल हल्का लड़ाकू हेलीकाप्टर एक बहु भूमिका हेलीकाप्टर है जिसे हिंदुस्तान ऐरोनॉटिक्स लिमिटेड द्वारा भारत में भारतीय वायु सेना और भारतीय थलसेना द्वारा इस्तेमाल के लिए विकसित किया जा रहा है।
2006 में एचएएल ने हलके लड़ाकू हेलीकाप्टर बनाने की योजना की प्रारंभिक घोषणा की। भारतीय थलसेना और भारतीय वायु सेना की जरूरतों को पूरा करने हेतु रूप-रेखा और विकास के लिए कोष को अक्तूबर 2006 में मंजूर किया गया। चूंकि यह एक सफल और सिद्ध ध्रुव डिजाइन पर आधारित है, लड़ाकू हेलीकाप्टर की परियोजना लागत मात्र 194.5 करोड़ डॉलर होने की संभावना है।
इसके पहले प्रोटोटाइप का, 4 फ़रवरी 2010 को, सफलतापूर्वक उडान परीक्षण किया गया। एचएएल भारतीय वायु सेना को 65 और भारतीय थलसेना को 114 हल्के लड़ाकू हेलीकाप्टरों की आपूर्ति करेगा। एचएएल ने अपने स्वदेश निर्मित और विकसित एल सी एच की पहली उड़ान का प्रदर्शन एचएएल हेलीकाप्टर परिसर से किया। एल सी एच के पहले प्रौद्योगिकी प्रदर्शक TD-1 ने 29 मार्च 2010 को बंगलौर में 20 मिनट की उड़ान भरी। चालक दल की रिपोर्ट है कि हेलिकॉप्टर और प्रणालियों का प्रदर्शन उत्तम था।
हिंदुस्तान ऐरोनॉटिक्स लिमिटेड ध्रुव मंच पर आधारित हल्के लड़ाकू हेलीकाप्टरों को भारतीय सशस्त्र बलों के लिए विकसित कर रहा है। इसमे ठूंठ पंख होन्गे जो आठ कवच विरोधी मिसाइलों, चार हवा से हवा मारक मिसाइलों या चार 70 या 68 एमएम रॉकेट बजिकोष ले जाने के लिये उपयुक्त होगा। ध्रुव, सीसीडी कैमरा और थर्मल दृष्टि और लेजर रेंज फाइंडर से युक्त होगा। इसमें उड़ान गोपनीयता विशेषताओं, रात्रि संचालन और उच्च दुर्घटना उत्तरजीविता की क्षमता है।इसे धीमी गति से उड़ते हवाई लक्ष्य, दुश्मन वायु रक्षा संचालन के विनाश, पैदल सेना विध्वंसक और कवच रोधी भूमिका में तैयार किया जा रहा है और इसके हथियार उच्च ऊंचाई पर काम कर सकेंगे। एचएएल 65 हल्के लड़ाकू हेलीकाप्टरों की आपूर्ति भारतीय वायुसेना और 114 की आपूर्ति भारतीय थलसेना को करेगा. यह एचएएल Turbomeca Shakti turboshaft इंजन द्वारा संचालित है। हेलीकाप्टर को हेलमेट निर्देशित लक्ष्यीकरण प्रणाली, इलेक्ट्रानिक युद्ध प्रणाली और उन्नत हथियार प्रणालियों से लैस किया जाएगा.
एल सी एच ने अपनी पहली उड़न 29 मार्च 2010 को एवं दूसरी उडान अप्रैल 28 2010 को 3:30 बजे भरी। अधिकारिक सुचना के अनुसार 20 से ज्यादा उड़ाने सफलतापूर्वक भरी जा चुकी हैं और हेलीकाप्टर को विभिन्न मापदंडो पर विस्तारपूर्वक परखा जा चूका है। प्रथम प्रोटोटाइप का 50 घंटो से ज्यादा का परीक्षण उड़ान हो चुका है एवं दुसरे का हथियार एवं सहयोगी प्रणाली परीक्षण चल रहा है। दो प्रोटोटाइप और बनाये जा रहें है ताकि इसका भारतीय वायुसेना में 2012 तक अधिष्ठापन हो जाये.
 Defense Update से डेटा
सामान्य लक्षण
प्रदर्शन
अस्र-शस्र
