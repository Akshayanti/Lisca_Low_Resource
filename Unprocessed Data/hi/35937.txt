 अक्किनेनी नागेश्वर राव मुख्य रूप से तेलुगू सिनेमा में काम करने वाले भारतीय फ़िल्म अभिनेता एवं निर्माता थे। उन्हें मुख्यतः उनके नायिका के अभिनय के लिए जाना जाता था क्योंकि उस समय महिलाओं का फ़िल्मों में अभिनय करना निषिद्ध था।
उन्हें भारतीय सिनेमा में उनके योगदान के लिए सन् 1988 में भारत सरकार द्वारा कला के क्षेत्र में पद्म भूषण से सम्मानित किया गया।
अक्किनेनी राव का जन्म 20 सितम्बर 1923 को भारतीय राज्य आन्ध्र प्रदेश के कृष्णा जिले के रामपुरम नाम गाँव में हुआ। वो पाँच भाइयों में सबसे छोटे थे।
अक्किनेनी नागेश्वर राव का 90 वर्ष की आयु में हैदराबाद में 22 जनवरी 2014 को निधन हुआ। उन्होंने कुछ दिन पूर्व ही उजागर किया था कि उन्हें आंत्र कैंसर है और वो इसका इलाज करवा रहे हैं। वो बंजारा हिल्स अस्पताल में इसका उपचार ले रहे थे। उनके पारिवारिक सूत्रों के अनुसार 22 जनवरी को 12:10 बजे उनका निधन हुआ जिसका, यद्यपि इसकी घोषणा दो बजे के बाद की गई।

