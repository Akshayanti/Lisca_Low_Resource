सनम बेवफ़ा 1991 में बनी हिन्दी भाषा की फिल्म है। इसका निर्माण और निर्देशन सावन कुमार टक ने किया है। इस फिल्म में सलमान खान, चाँदनी, प्राण और डैनी डेनजोंगपा ने मुख्य किरदार निभाया है। ये फिल्म सिनेमाघरों में 11 जनवरी 1991 को दिखाया गया और इसका बाद में बंगाली भाषा में "डेन मोहोर" नाम से फिल्म बनाया गया, जो 3 मार्च 1995 को दिखाया गया।
ये फिल्म दो ऐसे परिवार की है, जो कई पीढ़ियों से आपस में झगड़ते आ रहे हैं। शेर खान का बेटा, सलमान को फतेह खान की बेटी, रुखसार से प्यार हो जाता है। जब सच्चाई का पता चलता है तो फतेह खान अपने गुस्से को रोक नहीं पाता, और वहीं शेर खान इस खबर से बहुत खुश हो जाता है कि उसके बेटे को दुश्मन की बेटी से प्यार है। वो सलमान से वादा करता है कि वो उसकी शादी रुखसार से कराएगा। कई मुश्किलों के बाद दोनों की शादी हो जाती है। 
शादी के समारोह के दिन फतेह खान हक़-मेहर में ऐसी मांग करता है कि किसी को विश्वास ही नहीं होता है। शेर खान इस मांग से हक्का-बक्का रह जाता है, पर अपने बेटे की खुशी के लिए वो उस मांग को पूरा कर देता है। इस अपमान का बदला लेने के लिए शादी के अगली सुबह ही वो रुखसार को घर से बाहर कर देता है।
ये दोनों परिवारों में विवाद उत्पन्न कर देता है, जो कई लोगों के मौत के बाद भी नहीं रुकता है। शेर खान और फतेह खान दोनों ही अपने अपने फैसले पर अटल रहते हैं, जब तक कि उन्हें ये पता नहीं चला था कि रुखसार, सलमान के संतान की माँ बनने वाली है। 
