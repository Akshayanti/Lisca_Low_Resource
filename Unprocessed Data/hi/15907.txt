वाॅर हाॅर्स वर्ष 2011 अमेरिकी वाॅर-ड्रामा प्रधान फ़िल्म है जिनका निर्देशन व सह-निर्माण स्टीवन स्पीलबर्ग ने सह-लेखक ली हाॅल तथा रिचर्ड कर्टिस की पटकथा द्वारा बनाई है, जो अंग्रेज लेखक माइकल माॅर्पाॅर्गाॅ के 1982 को प्रकाशित इसी नाम के उपन्यास पर आधारित है और 2007 में इसका नाट्य रूपांतरण भी किया गया। फ़िल्म की कास्ट में जेरेमी इरवाइन, एमिली वाॅटसन, डेविड दाव्लीस, टाॅम हिडेलस्टोन, बेनेडिक्ट कम्बरबैच, एडी मारसैन, नीलस एर्सट्रप, टोबी केब्बेल, डेविड क्राॅस, और पीटर मुलैन शामिल हैं। प्रथम विश्व युद्ध के दौरान एवं इसके पूर्व, यह जाॅय के यात्रा की कहानी कहता है, जोकि खाड़ी के बेहतरीन नस्ल का घोड़ा है जिसकी अल्बर्ट नाम का ब्रिटिश किशोर देखरेख करता है, जब ब्रिटिश फौज उसे खरीद ले जाती है, तो उसे इस सफर पर अनेक व्यक्तियों व पूरे युरोप के मालिकों का सामना करने के साथ-साथ, युद्ध की उन त्रासद विभिषकाओं के अनुभवों से भी गुजरना पड़ता है। ड्रीमवर्क्स पिक्चर्स ने दिसम्बर 2009 में उपन्यास के अधिकार को खरीदा, साथ ही स्पीलबर्ग ने मई 2010 में फ़िल्म निर्देशन के लिए घोषणा कर दी। चूँकि उन्हें द्वितीय विश्व युद्ध के फ़िल्मांकन का अच्छा अनुभव रहा है, सो प्रथम विश्व युद्ध की घटनाओं का फिलांकन वह पहली बार ही कर रहे थे। लम्बे समय से कार्यरत स्पीलबर्ग के सहयोगी जैनुस्ज़ कैमिनस्की, माइकल कैह्न, रिक कार्टर, और जाॅन विलियम्स ने इस फ़िल्म में भी क्रमशः सिनेमाटोग्राफर, एडिटर, प्रोडक्शन डिजाइनर, तथा संगीतकार की भूमिका दी है। ड्रीमवर्क्स पिक्चर्स द्वारा निर्मित तथा टचस्टाॅन पिक्चर्स द्वारा वर्ल्डवाइड रिलीज, फ़िल्म वाॅर हाॅर्स बाॅक्स-ऑफिस पर बहुत कामयाब हुई और प्रतिक्रिया तौर पर काफी सकारात्मक रही। यह फ़िल्म छह श्रेणियों में अकादमी अवार्ड के लिए नामांकित रही जिनमें बेस्ट पिकचर्स के लिए भी नामाकिंत रही, वहीं दो गोल्डन ग्लोब अवार्ड तथा पाँच बाफ्टा पुरस्कार के लिए भी चयनित रही। 
