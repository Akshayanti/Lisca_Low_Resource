लखौरी, बादशाही या ककैया ईंटें, पतली सपाट लाल रंग की पकी मिट्टी की ईंटें थीं जो मुगल काल के दौरान बहुत लोकप्रिय थीं और, इनका उपयोग भवन निर्माण विशेष रूप से मुगल वास्तुकला में शाहजहां काल से लेकर 20 वीं सदी शुरुवात में तब तक होता रहा जब तक कि इन्हें और इनकी समकालीन नानक शाही ईंटों को औपनिवेशिक ब्रिटिश राज द्वारा, मानक 9"x4"x3" की घुम्मा ईंटों से प्रतिस्थापित नहीं कर दिया गया। 
अभी भी 17 वीं से लेकर 19 वीं शताब्दी के दौरान बनी बहुत सी ऐसी मुगल इमारतें मौजूद हैं जिनकी खासियत इनके झरोखे, जालियां, बलुआ पत्थर के खंबे, सजावटी द्वार और भव्य नुक़ीली-मेहराब के प्रवेश द्वार हैं और यह सभी लखौरी ईंटों से बनी हैं। लखौरी ईंटों से किलों, सुरक्षा दुर्गों, मन्दिरों, मस्जिदों, हवेलिओं, जलाशयों और पुलों आदि का निर्माण किया गया। कुछ विशेष इमारतों में लाल किला, बवाना जैल दुर्ग, बागोर की हवेली, चुन्नामल हवेली, ग़ालिब की हवेली, हेमू की हवेली, महाराजा पटियाला का बहादुरगढ़ का किला, मेहरम की सराय, चोरों की बावली, करनाल में मुगल सेतु, सड़क के किनारे बनी कोस कमजोर आदि शामिल हैं।
