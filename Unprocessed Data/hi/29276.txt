

उत्तर प्रदेश राज्य राजमार्ग 37 उत्तर प्रदेश का एक राज्य राजमार्ग है। यह बरेली को किच्छा से जोड़ता है बारास्ता बहेरी।
उत्तराखण्ड राज्य के गठन से पूर्व यह मार्ग नैनीताल तक हुआ करता था और 137 कि.मी की लम्बाई तय करता था। यह बारास्ता हल्द्वानी, काठगोदाम होकर जाता था एवं बरेली - अलमोड़ा - बागेश्वर मार्ग का भाग था। 
उत्तर प्रदेश राज्य राजमार्ग संख्या 37 या नैनीताल मार्ग बरेली में कुतुबखाना से आरम्भ होकर कोहरापीर सब्जीमण्डी होते हुए, श्रीनाथपुरम कालोनी एवं कुदसिया रेलवे क्रासिंग के रास्ते इज़्ज़तनगर रेलवे स्टेशन के निकट बरेली मिनि बायपास से जुड़ता है। यहाम यह दिल्ली-लखनऊ राष्ट्रीय राजमार्ग सं 24 से जुड़ता है। 
यहाँ से यह मार्ग उत्तरावर्ती होकर बरेली विमानक्षेत्र के रास्ते बहेरी पहुंचता है। उत्तर प्रदेश की सीमा पर किच्छा के निकट पहुंच कर यह राज्य राजमार्ग 37 अब राष्ट्रीय राजमार्ग 74 से जुड़ता है जो बरेली को हरिद्वार से जोड़ता है। 
बरेली रोड, नैनीताल, 1855
बरेली रोड, लालकुआँ, 2017
