नेहा मेहता भारतीय अभिनेत्री हैं। यह मुख्यतः तारक मेहता का उल्टा चश्मा में अंजलि मेहता के किरदार के लिए जानी जाती हैं। इसके अलावा यह स्टार प्लस के धारावाहिक भाभी में मुख्य किरदार के लिए भी जानी जाती हैं।
नेहा मेहता का जन्म 9 जून, 1978 ई0 को गुजरात के भावनगर में हुआ था। उनके पूर्वज पाटन के निवासी थे। उनके पिता प्रसिद्ध गीतकार और कवि हैं। नेहा के घर में पहले से ही फिल्मी माहौल था। इसलिए नेहा भी एक्टिंग की दुनिया में ही करियर बनाना चाहती थीं। उन्होंने बचपन से ही नृत्य और संगीत सीखना शुरू कर दिया था। नेहा ने वडोदरा से संगीत में पोस्ट ग्रैजुएशन और इसके बाद अहमदाबाद से डायरेक्शन का कोर्स किया। 
इसके बाद उन्हें भगवती प्रोडक्शन दिल्ली के स्टार हंट-मल्टी टैलेंट शो के ऑडिशन में पूरे गुजरात से चुना गया था और वे मुंबई आ गयी थीं। मुंबई पहुँचने के बाद ही उन्हें थिएटर्स के ऑफर्स मिलने शुरू हो गये। इस तरह उनका एक्टिंग का सफर शुरू हुआ। इसके बाद उन्होंने ‘तू ही मेरा मौसम’, ‘हृदय-त्रिपुटी’, ‘प्रतिबिंब का परछाई’, ‘मस्ती-मजे की लाइफ’ जैसे अनेक नाटकों में काम किया। इसके बाद उन्होंने हिन्दी और गुजराती के कई धारावाहिकों में काम किया। इसके अतिरिक्त नेहा ने ‘प्रेम एक पूजा’, ‘जनमो-जनम’, ‘बेटर हाफ’ जैसी गुजराती फिल्मों में भी काम किया।
अभिनय की शुरुआत ज़ी टीवी के कार्यक्रम डॉलर बहू से शुरू की। जिसमें वह वैशाली नाम का किरदार निभा रही थीं। इसके बाद स्टार प्लस के धारावाहिक भाभी में सरोज नामक एक मुख्य किरदार निभाया। इसके बाद एक गुजराती भाषा में बनी धारावाहिक सौ दादा सासु न में अनुराधा का किरदार निभाया। सहारा के डरावनी धारावाहिक रात होने को है में यह कौशिक की भूमिका में थीं। इसके बाद देस में निकला होगा चाँद में हीर यश दीवान नकली गुनगुन की भूमिका निभाई। इसके बाद तारक मेहता का उल्टा चश्मा में अंजलि तारक मेहता का किरदार निभाया। यह एक वास्तविक धारावाहिक वाह वाह क्या बात है में प्रस्तोता भी बनी।
