गोविन्दस्वामी भारत के गणितज्ञ एवं खगोलशास्त्री थे। उन्होने भास्कर प्रथम के ग्रन्थ महाभास्करीय पर एक भाष्य की रचना की । इस भाष्य में स्थानीय मान के प्रयोग के लिये कई उदाहरण दिये हैं और ज्या सारणी के निर्माण की विधि दी हुई है। 
उनकी एक कृति 'गोविन्दकृति' थी जो 'आर्यभटीय' के क्रम में रचित गणितीय ग्रन्थ था। किन्तु अब यह अप्राप्य है। शंकरनारायण, उदयदिवाकर तथा नीलकण्ठ सोमयाजि ने गोविन्दस्वामी को अनेक बार उद्धृत किया है। 
जिसे आज द्वितीय कोटि का 'न्यूटन-गाउस अन्तर्वेशन सूत्र' कहते हैं वह मूलतः गोविन्दस्वामिन का ही दिया हुआ है।
