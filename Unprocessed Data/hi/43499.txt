उत्साह विंडोज़ विस्टा, विंडोज़ 7 तथा विंडोज़ सर्वर 2008 में प्रयुक्त एक ओपनटाइप यूनिकोड हिन्दी फॉण्ट है। यह सर्वप्रथम विंडोज़ विस्टा में आया था। यह मुख्यतः दस्तावेजों में हिन्दी टैक्स्ट के प्रदर्शन हेतु बनाया गया है।
उत्साह एक स्पष्ट रूप से पठनीय फॉण्ट है जो कि स्क्रीन रीडिंग हेतु उपयुक्त है। यह हूबहू कृतिदेव 10 फॉण्ट जैसा दिखता है।
उत्साह में देवनागरी के कुछ संयुक्ताक्षरों के वर्णखण्ड नहीं हैं जैसे शृ, ंक आदि जिस कारण यह संस्कृत टैक्स्ट के प्रदर्शन एवं मुद्रण हेतु उपयुक्त नहीं।
