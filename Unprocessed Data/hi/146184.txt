सोवियत संघ के गणतंत्र सोवियत संघ की वह 15 प्रशासनिक इकाईयाँ थीं जो सीधा सोवियत केन्द्रीय सरकार के अधीन आती थी। इन गणतंत्रों का गठन जातीय और भाषीय समुदायों के आधार पर किया गया था। सोवियत संघ एक बहुत ही केन्द्रित देश था और जब सोवियत साम्यवादी पार्टी के महासचिव मिखाइल गोर्बाचोफ ने 1980 के दशक के अंत में प्रशासनिक व्यवस्था सुधारने के लिए पेरेस्त्रोइका और ग्लास्नोस्त​ नामक कार्यक्रमों के अंतर्गत इन गणतंत्रों को थोड़ी ढील दी तो उन्होंने जल्दी ही अपनी स्वतंत्रता घोषित कर दी और सोवियत संघ टूटकर बिखर गया।
██ बाल्टिक देश यह मानते हैं कि उनका सोवियत संघ में विलय ग़ैर-क़ानूनी था और ज़बरदस्ती किया गया। अमेरिका और यूरोप के कई देश इस दृष्टीकोण से सहमत थे और उन्होंने कभी भी इन देशों को सोवियत संघ का न्यायपूर्ण अंग नहीं माना। सोवियत संघ इनके विलय को न्यायिक दृष्टि से सही ठहराता था लेकिन उसने 3 सितम्बर 1991 को उनकी स्वतंत्रता को सहमती दे दी।
