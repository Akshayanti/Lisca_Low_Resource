जगजीत सिंह अरोड़ा भारतीय सेना के तीन-सितारा जनरल थे जिन्होने बंगलादेश मुक्ति संग्राम में महत्वपूर्ण भूमिका निभायी। 1971 के भारत-पाकिस्तान युद्ध के समय वे पूर्वी कमान के जनरल आफिसर कमाण्डिंग-इन चीफ थे। भारत सरकार द्वारा उन्हें सन 1972 में पद्म भूषण से सम्मानित किया गया था।
जनरल जगजीत सिंह अरोड़ा का जन्म 13 फरवरी 1916 में झेलम जिले के काला गुजराँ में हुआ था जो अब पाकिस्तान में है। 01 जनवरी, 1939 को उन्हें 2 पजांब रेजीमेंट की 5 बटालियन में कमीशन मिला था। बाद में उन्होंने आईएमए में 1 पैरा की कमान संभाली और क्वेटा के स्टाफ कॉलेज में पाकिस्तान के राष्ट्रपति, जनरल याहया खां उनके सहपाठी थे।
