पारऐक्टिनाइड, जिन्हें महा-भारी तत्व भी कहते हैं, रासायनिक तत्वों की आवर्त सारणी में ऐक्टिनाइड शृंखला के तुरंत बाद आने वाले तत्व होते हैं। इनके परमाणु क्रमांक 104 से 118 होते हैं। कोई भी पारऐक्टिनाइड तत्व प्रकृति में नहीं मिलता और सभी केवल प्रयोगशाला में कृत्रिम रूप से बनाए गए हैं। सभी रेडियोधर्मी हैं और इस अस्थिरता के कारण इन्हें बनाते ही इनके परमाणु टूटने लगते हैं। इनमें से सबसे स्थाई 104 के परमाणु क्रमांक वाला रदरफोर्डियम है, जिसका अर्धायु काल केवल 11 मिनट है।
