
 Flag
बस्तर राज्य भारत की स्वतन्त्रता के पूर्व एक रियासत था। इसकी स्थापना 14वीं शताब्दी में हुई थी। माना जाता है कि इसके संस्थापक काकतीय राजवंश के अन्तिम शासक के भाई प्रतापरुद्र द्वितीय थे।
आजकल इसका सम्पूर्ण भाग छत्तीसगढ़ के बस्तर जिले के अन्तर्गत आता है।
19वीं शताब्दी के पूर्वार्ध में बस्तर राज्य, ब्रितानी राज्य के अधीन मध्य प्रान्त और बरार का हिस्सा बना दिया गया था। भारत के स्वतन्त्र होने के बाद बस्तर राज्य 01 जनवरी 1948 को भारत में मिल गया और 1956 में तत्कालीन मध्य प्रदेश का भाग बना दिया गया। मध्यप्रदेश का विभाजन करके जब सन 2000 में छत्तीसगढ़ नामक नया राज्य बना तो बस्तर इस प्रदेश का भाग बना। 
