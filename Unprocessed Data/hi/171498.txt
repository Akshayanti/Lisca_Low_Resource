कॉनी इंजे-लुइस नील्सन एक डेनिश अभिनेत्री हैं, जिसकी अंग्रेजी भाषा में पहली प्रमुख भूमिका द डेविल्स एडवोकेट में सहायक भूमिका थी। उनकी प्रमुख फिल्मों में ग्लेडिएटर, मिशन टू मार्स, वन एवर फोटो, बेसिक, द हंटेड, द आइस हार्वेस्ट, और निम्फोमैनियाक आदि शामिल हैं। उन्होंने स्टारज़ की टीवी श्रृंखला बॉस में मेरिडिथ केन के रूप में अभिनय किया, और द फॉलोइंग के दूसरे सत्र में मुख्य भूमिका निभाई। इनके अतिरिक्त, उन्होंने डीसी एक्सटेंडेड यूनिवर्स में हिप्पोलीटा की भी भूमिका निभाई है। इस भूमिका में वह वंडर वूमन और जस्टिस लीग में दिखाई दी हैं।
