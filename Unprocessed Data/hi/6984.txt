दिल्ली मण्डल ब्रिटिश भारत में एक प्रशासनिक क्षेत्र था। इस क्षेत्र में दिल्ली के अतिरिक्त वर्तमान हरियाणा राज्य के गुड़गांव, रोहतक, हिसार, पानीपत और करनाल जिले भी शामिल थे। 
1832 तक दिल्ली मण्डल रेजीडेंसी द्वारा नियंत्रित किया जा रहा था। उसी वर्ष के पांचवे विनियमन ने दिल्ली रेजिडेंट के कार्यालय को भंग कर दिया और दिल्ली इलाहाबाद सद्र बोर्ड के अधिकार क्षेत्र शामिल हो गयी।
1857 के प्रथम भारतीय स्वतंत्रता संग्राम के बाद दिल्ली मण्डल को उत्तर-पश्चिमी प्रान्त से पंजाब में स्थानांतरित कर दिया गया। 1858 में इस क्षेत्र का पुनर्गठन कर इसे दिल्ली और हिसार मण्डलों में विभाजित कर दिया गया।
