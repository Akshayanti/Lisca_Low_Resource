पैलेस ऑन व्हील्स भारत की एक विलासदायी रेलगाड़ी है। इसको भारतीय रेल द्वारा राजस्थान राज्य में पर्यटन को बढ़ावा देने के उद्देश्य से चलाया गया था।
इस रेल सेवा को अगस्त 2009 में नवीनीकृत कर पुनः लॉन्च किया गया था, जिसमें पहले से अलग नयी सजावट, यात्रा कार्यक्रम एवं भोजन सूची थी। वर्ष 2010 में इसे विश्व की सबसे विलासदायी रेलगाड़ियों की सूची में चौथा स्थान दिया गया था।
पैलेस ऑन व्हील्स का आरंभ 1982 के भारतीय गणतंत्र दिवस, 26 जनवरी को किया गया था।
यहाम पैलेस ऑन व्हील्स की संकल्पना इसके यानों के शाही अंदाज से ली गयी थी, जिनका निर्माण उद्देश्य पहले राजपूताना, गुजरात एवं अन्य रजवाड़ों के शासकों एवं ब्रिटिश भारत के वाइसरॉय तथा हैदराबाद के निज़ाम के लिये किया गया था।
दिल्ली निवासी आंतरिक सज्जा विशेषज्ञ मोनिका खन्ना ने इस रेलगाड़ी की आंतरिक सज्जा की है।
इस गाड़ी में 14 कोच होते हैं। प्रत्येक का नाम भारत के पूर्व रजवाड़ों पर रखा गया है और यह उनकी शैली से प्रभावित भी है। इनके नाम हैं: अलवर, भरतपुर, बीकानेर, बूंदी, धौलपुर, डूंगरगढ़, जैसलमेर, जयपुर, झालावाड़, जोधपुर, किशनगढ़, कोटा, सिरोही एवं उदयपुर। इन प्रत्येक कोच में चार केबिन हैं जो विलासिता की सुविधाओं से परिपूर्ण हैं।
गाड़ी में दो रेस्तरां भी हैं: द महाराजा एवं द महारानी, जिनमें राजस्थानी परिवेश मिलता है किन्तु भोजन सूची में भारतीय के साथ साथ यूरोपीय, चीनी, एवं कॉण्टिनेण्टल खानपान भी उपलब्ध हैं। इनके अलावा अब गाड़ी में स्पा, पार्लर और जिम जैसी आधुनिक सुविधाएं भी उपलब्ध हैं।"शाही ट्रेन नए अंदाज में आज होगी रवाना". ज़ी न्यूज़. 05 सितंबर 2012. http://zeenews.india.com/hindi/news/%E0%A4%A6%E0%A5%87%E0%A4%B6/%E0%A4%B6%E0%A4%BE%E0%A4%B9%E0%A5%80-%E0%A4%9F%E0%A5%8D%E0%A4%B0%E0%A5%87%E0%A4%A8-%E0%A4%AA%E0%A5%88%E0%A4%B2%E0%A5%87%E0%A4%B8-%E0%A4%91%E0%A4%A8-%E0%A4%B5%E0%A5%8D%E0%A4%B9%E0%A5%80%E0%A4%B2%E0%A5%8D%E0%A4%B8-%E0%A4%A8%E0%A4%8F-%E0%A4%85%E0%A4%82%E0%A4%A6%E0%A4%BE%E0%A4%9C-%E0%A4%AE%E0%A5%87%E0%A4%82-%E0%A4%86%E0%A4%9C-%E0%A4%B9%E0%A5%8B%E0%A4%97%E0%A5%80-%E0%A4%B0%E0%A4%B5%E0%A4%BE%E0%A4%A8%E0%A4%BE/146708. अभिगमन तिथि: 4 सितंबर 2013. 
यह गाड़ी नई दिल्ली से अपनी आठ-दिवसीय यात्रा पर निकलती है। इस यात्रा के दौरान ये राजस्थान में घूमती हुई जयपुर, जैसलमेर, जोधपुर, सवाई माधोपुर,चित्तौड़गढ़, उदयपुर, बीकानेर एवं उत्तर प्रदेश में आगरा रुकती है। पहले-पहल आरंभ हुई पैलेस ऑन व्हील्स का टिकट केवल डॉलर में ही मिलता था, किन्तु अब ये भारतीय रुपये में भी उपलब्ध है।
