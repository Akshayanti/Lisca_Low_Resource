कार्टूनिस्ट अभिषेक तिवारी का जन्म 30 मार्च 1968 को मध्यप्रदेश के भिंड में हुआ। ग्वालियर के जीवाजी विश्वविद्यालय से स्नातकोत्तर अभिषेक का पहला कार्टून ग्वालियर के हिंदी दैनिक आचरण में 1985 प्रकाशित हुआ। विभिन्न समाचारपत्रों के लिए स्वतंत्र कार्य करते हुए 1989 में आचरण से ही अभिषेक ने स्टाफ कार्टूनिस्ट के रूप में कार्य प्रारंभ किया। 1991 से 1993 तक दैनिक भास्कर के ग्वालियर संस्करण और फिर 1993 से 1996 तक इंदौर संस्करण में स्टाफ कार्टूनिस्ट रहे। 1996 से 1997 तक लखनऊ में दैनिक हिंदुस्तान में और फिर 1997-1998 में दैनिक भास्कर के जयपुर संस्करण में कार्टूनिस्ट रहे। 1998 से अब तक राजस्थान पत्रिका में कार्य करते हुए अभिषेक वर्त्तमान में राजस्थान पत्रिका जयपुर में सीनियर न्यूज़ एडिटर के पर पर कार्यरत हैं।
