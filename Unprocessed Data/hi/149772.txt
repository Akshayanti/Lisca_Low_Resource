जौनसार बावर मसूरी के 15 किलोमीटर दूर चकराता तहसील में देहरादून जिले का एक गाँव है। यह स्थान जौनसारी जनजाति का मूल स्थान है जिनकी जड़े महाभारत के पाण्डवों से निकली हुई हैं। . 
देहरादून का यह जनजातीय क्षेत्र शहर के उत्तर-पश्चिम में स्थित है। कालसी, चकराता व त्यूनी तहसीलें इसी क्षेत्र के अन्तर्गत हैं। सामान्यतः यह क्षेत्र यमुना और टौंस नदियों के मध्य में स्थित है। इस क्षेत्र के प्रमुख स्थल हैं- कालसी, लाखमण्डल, बैराटगढ़ और हनोल ।
सामाजिक दृष्टि से जौनसार-बावर के दो प्रमुख क्षेत्र हैं जिसमें दो प्रमुख समुदाय निवास करते हैं। नीचे का आधा भाग 'जौनसार' है और ऊपरी हिमाच्छादित भाग 'बावर'। खरम्बा चोटी बावर क्षेत्र में ही आती है।. 
यद्यपै दोनों क्षेत्र सटे हुए हैं किन्तु इसके मूल निवासी अपनी उत्पत्ति बिलकुल अलग-अलग मानते हैं। जौनसार जनजाति के लोग अपने को पाण्डवों का वंशज मानते हैं जबकि बावर लोग अपने को दुर्योधन का वंशज]]। ये दोनों समुदाय शताब्दियों से विश्व समुदाय से कटे हुए हैं जिसके कारण इनकी अद्वितीय संस्कृति और परम्पराएँ बची हुई हैं। दोनों समुदायों के बीच विवाह सम्बन्ध भी यदा-कदा ही होते हैं। जौनसारी समुदाय में बहुपतित्व की परम्परा है।
जौनसार बावर क्षेत्र एक आदिवासी घाटी है। यह 1002 वर्ग किलोमीटर क्षेत्र पर फैली हुई है। इसमें 400 गाँव हैं।
यह 77.45' और 78.7'20" पूर्व की ओर और 30.31' and 31.3'3" उत्तर की दिशा में स्थित है। between 77.45' and 78.7'20" East to 30.31' and 31.3'3" North. 
इसकी पूर्वी दिशा में यमुना नदी है और पश्चिमी दिशा में तोंस नदी है। इसके उत्तरी भाग में उत्तरकाशी जिला और हिमाचल प्रदेश के कुछ भाग हैं। देहरादून तहसील इसके दक्षिण कोने में स्थित है।
इस क्षेत्र में रोजगार का ज़रिया कृषि और पशु-पालन है। यह विशेष रूप से उत्तरी क्षेत्र में आम है क्योंकि कृषि क्षेत्र का मुश्किल से 10 प्रतिशत क्षेत्र सिंचित होता है। यहाँ की अर्थ व्यवस्था में दूध, ऊन और मांस जैसे जानवरों के उत्पादों अत्यावश्यक स्थान प्राप्त है।
1829 में जौनसार बावर को चकराता तहसील में सम्मिलित किया गया। इससे पूर यह पंजाब सिर्मूर राज्य का भाग था। अंग्रेज़ों ने इस पर देहरादून के बाद 1814 में अपना झंडा लेहराया और इस कार्य में गोर्खों ने उनकी सहायता की। 
1866 में यहाँ पर ब्रिटिश भारतीय सेना के कंटोनमेंट की स्थापना से पहले यहाँ के पूरे क्षेत्र को जौनसार बावर कहा जाता था, और यही नाम इस क्षेत्र के लिए जन-मानस द्वारा 20वीं शदाब्दी के प्रारंभ तक प्रयुक्त रहा।
जहाँ पश्चिमी हिन्दी पड़ोस के पहाड़ी क्षेत्रों में लोकप्रिय रही है, 'जौनसारी' भाषा जो केन्द्रीय पहाड़ी भाषाओं में लोकप्रिय रही थी, इस क्षेत्र को अधिकांश लोगों द्वारा बोली जाती थी। .
पारम्परिक रूप से जौनसार बावर क्षेत्र अपने सुरक्षित और समृद्ध जंगल के क्षेत्र के लिए जाना जाता है। इसके ऊँचे पहाड़ी क्षेत्र में देवदार के वृक्ष, फ़र वृक्ष आदि मौजूद हैं जिनसे अंग्रेज़ों के काल से इमारती लकड़ी मिलती रही है। उस समय पेड़ की लकड़ी ढलान से गिरकर यमुना के रास्ते दिल्ली पहुँचा करती थी। 
स्थानीय जौनसार बावर क़बीले की संस्कृति अन्य पहाड़ी क्षेत्रों से भिन्न है जो गढ़वाल, कुमाऊँ और हिमाचल प्रदेश में हैं। इसी का एक रिवाज बहुविवाह और बहुपति प्रथाएँ हैं जो यहाँ देखी जाती हैं। यहाँ के अमीर आदिवासी कई पत्नियाँ रखते हैं जबकि उनके गरीब साथी अपनी पत्नी को दूसरों के साथ साझा करते हैं, यहाँ कि इस प्रथा में बहुपति सभी आपस में भाई होते हैं। इस बात को कई बार महाभारत में वर्णित पाँच पांडवों के द्रौपदी से विवाह से जोड़कर देखा जाता है, जिससे कि जौनसारी लोग अपने वंश को जोड़कर देखते हैं। मानव-शास्त्र के अध्ययनों से पता चलता है कि इन प्रथाओं के स्थान पर एक संगमन ही प्रचलित हो रहा है।
इनकी संस्कृति में एक मुख्य पहलू खेल और नृत्य हैं जिनमें लोक नृत्य 'बारदा नाटी' है जो सभी समारोहों में प्रदर्शित होता है। जौनसारियों का सबसे महत्वपूर्ण पर्व 'माघ मेला' है जिसमें जानवरों की बली की रस्म होती है, जो 'मारोज' के वध का जश्न है। लोक मान्यता के अनुसार मारोज एक राक्षस था जो इस घाटी का कई सालों तक पीछा करता रहा। 
पर्वों के समय लोग थलका या लोहिया पहनते हैं, जो एक लम्बा कोट होता है। नृत्य करने वाले कड़के और लड़कियाँ रंगीन पौशाक पहनती हैं।
क्षेत्र के जौनसारी आदिवासी 100 से अधिक पौधों को विभिन्न रोगों के इलाज के लिए प्रयोग में लाते है जो कई प्रजातीय वनस्पतिशास्त्र के अध्ययनों का विषय बना रहा है।
पारंपरिक रूप से बहुत गरीबी के कारण, जो मरु भूमि और प्रतिकूल मौसमी वातावरण के कारण उत्पन्न होते थे, बंधुआ मज़दूरी आम बात थी। पर ।1976 के बंधुआ मज़दूरी निवारण अधिनियम' के पश्चात परिस्थिति सुधरी है, जब 20,000 से अधिक बंधुआ मज़दूरों की इस क्षेत्र में होने की सूचना प्राप्त हुई। पर यह प्रथा कभी क्षेत्र से अलग नहीं हुई और 2005 में जौनसार बावर में फिर से बँधुआ मज़दूरी के समाचार आए। विशेष रूप से कोलता, दास और बाजगी जैसे पिछड़े समाज के लोगों में।
यह इसके बावजूद है कि स्थानीय लिखित जानकारी न होने के कारण सरकार ने इस क्षेत्र के लिए एक अलग अधिनियम बनाया, 'जौनसार बावर ज़मीनदारी भूमि सुधार अधिनियम 1956 ', जिसे 1961 में क्रियांवित किया गया था।
जौनसार बावर में हुण वास्तुशिल्प में बनी एक मन्दिर जो 1,700 मीटर की ऊँचाई पर स्थित है - जौनसार बावर के मुख्य आकर्षणों में से एक है। यहाँ के गाँव प्राकृतिक सौंदर्य के प्रतीक हैं और दून घाटी और गढ़वाल हिमालय जिन पर से यमुना और तोंस नदियाँ गुज़रती हैं, अति सुन्दर दृश्य प्रस्तुत करते हैं। इस गाँव पहुँचने का सबसे ठीक समय मई और जून है। यहाँ का निकटतम हवाई अड्डा जॉली ग्रान्ट है और निकटतम रेलवे स्टेशन देहरादून है।
अन्य दर्शनीय स्थलों में एक गाँव लखमण्डल है जो यमुना के किनारे है। इससे हिमालय का दृश्य, 5वीं शताब्दी का शिव मन्दिर और कई प्राकृतिक गुफाएँ देखी जा सकती हैं जिनके बारे में कहा जाता है कि पांडवों ने उनका प्रयोग किया था।
यात्रियों के लिए मूल सुविधाएँ मौजूद हैं। सर्दी के मौसम में गर्म कपड़ों की सलाह दी जाती है और मूल चिकित्सा सावधानियाँ बताई गई हैं। देहरादून और मसूरी से बसें और टैक्सियाँ उपलब्ध हैं।
दिल्ली विश्वविद्यालय के समाजशास्त्र विभाग के डॉ0 ज्योति गुप्त के कार्य पर आधारित फ़िल्म रास्ते बन्द हैं साब जौनसार बावर पर आधारित थी। इसे मंजिरा दत्त ने बनाया था, और इसे सर्वश्रेष्ठ मानशास्त्र फ़िल्म की श्रेणी में राष्ट्रीय फ़िल्म पुरस्कार 1988 में दिया गया था।.
