उज़बेकिस्तान बारह प्रान्तों में बंटा हुआ है जिन्हें उज़बेक भाषा में 'विलोयत' बुलाया जाता है। इसके अलावा उस देश में एक स्वशासित गणतंत्र और एक स्वतन्त्र शहर है। इन प्रान्तों को आगे ज़िलों में बांटा जाता है जिन्हें उज़बेक भाषा में तूमन कहतें है। ध्यान दें कि यह तूमन शब्द मंगोल भाषा से लिया गया है और मध्यकालीन मंगोल साम्राज्य में यह सेना कि ईकाई हुआ करती थी। कुल मिलाकर पूरे देश में 160 तूमन हैं।
उज़बेकिस्तान के 'विलोयतलर' और उनकी राजधानियाँ इस प्रकार हैं -
इन नामों में बिन्दुवाले 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़याल' और 'ख़रीद' शब्दों के 'ख़' से मिलता है। उसी तरह बिन्दुवाले 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है। बिन्दुवाले 'क़' अक्षर का उच्चारण भी बिना बिन्दु वाले 'क' से मिलता-जुलता लेकिन थोड़ा भिन्न है। इसका उच्चारण 'क़ीमत' और 'क़ुरबानी' के 'क़' से मिलता है।
 अन्दीझ़ान · बुख़ारा · फ़रग़ना · जिज़ाख़ · नमन्गान · नवोई · क़श्क़ादरिया · समरक़न्द · सिरदरिया · सुरख़ानदरिया · ताशकेंत · ख़ोरज़्म · स्वशासित गणतंत्र: क़ाराक़ालपाक़स्तान · राजधानी: ताशकेंत 
