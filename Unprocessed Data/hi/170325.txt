शक्ति इंजीनियरी में एकल-लाइन आरेख, तीन-फेजी शक्ति परिपथों को सरलीकृत करके दिखाने वाला एक आरेख है इसमें तीनों शक्ति-परिपथ के तीनों लाइनों में लगे अवयवों को दिखाने के बजाय एक ही लाइन में जुडी हुई चीजें दिखायी जातीं हैं और मान लिया जाता है कि तीनों फेजों में उसी तरह के कनेक्शन हैं। इससे परिपथ बहुत सरल दिखता है और कोई भी जानकारी छिपाने की आवश्यकता नहीं होती। एकल-लाइन आरेख का सर्वाधिक उपयोग शक्ति प्रवाह अध्ययन में किया जाता है। शक्ति परिपथ में लगाये जाने वाले परिपथ विच्छेदक, ट्रान्सफॉर्मर, संधारित्र, बस-बार, और चालक आदि अपने-अपने मानक प्रतीकों द्वारा दर्शाए जाते हैं। वास्तव में यह ब्लॉक आरेख का ही एक रूप है। 
