टिम बर्जलिंग, जो अवीची नाम से प्रसिद्ध थे, एक स्वीडिश संगीतकार, डीजे, और रिकॉर्ड निर्माता थे।
अवीची को 2012 और 2013 के डीजे मैग में तृतीय स्थान दिया गया था। इसके अतिरिक्त 2012 में डेविड गुटा के साथ बनाये उनके गीत "सनशाइन", और 2013 के गीत "लेवल्स" के लिए दो बार उन्हें ग्रैमी पुरस्कार के लिए नामांकित किया गया था। उनके कुछ प्रसिद्ध गीतों में "आई कुड बी द वन", "वेक मी अप", "यू मेक मी", "एक्स यू", "हे ब्रदर", "एडिक्टेड टू यू", "लेवल्स", "वेटिंग फ़ॉर लव", "विदआउट यू" और "लोनली टूगेदर" प्रमुख थे। 2013 में उन्होंने अपनी पहली स्टूडियो एल्बम ट्रू जारी की थी। समीक्षकों द्वारा प्रशंषित यह एल्बम पंद्रह से ज्यादा देशों के टॉप टेन चार्टों में रही, और ऑस्ट्रेलिया, संयुक्त राज्य, स्वीडन और डेनमार्क के चार्टों में शीर्ष पर रही। 2015 में उन्होंने अपनी दूसरी एल्बम स्टोरीज जारी की, और इसके बाद 10 अगस्त 2017 को एक ईपी अवीची 01 जारी की।
20 अप्रैल 2018 को ओमान में उनका निधन हो गया।
