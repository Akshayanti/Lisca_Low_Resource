डोई नेन्ग नोन थाईलैंड के चिअंग राई प्रान्त में स्थित थाई पहाड़ी क्षेत्र की पर्वत श्रृंखला है। यह डेन लाओ रेंज के दक्षिणी छोर पर कई झरने और गुफाओं के साथ एक कार्स्ट गठन है। इस क्षेत्र को थाम लुआंग-खुन नाम नेन्ग नोन वन उद्यान के रूप में प्रबंधित किया जाता है।
डोई नेन्ग नोन में एक लंबी पहाड़ी है जो चियांग राय और माई साई के बीच राजमार्ग के पश्चिम के तरफ स्थित है। सीमा का अधिक हिस्सा माई साई जिले में आता है, जो म्यांमार के साथ सीमा के साथ पोंग फा के पश्चिम और दक्षिण पश्चिम में फैला हुआ है। पर्वत श्रृंखला एक असामान्य भूमि है जब उसे कुछ विशेष कोणों से देखा जाता है तो ऐसा लगता है मानो कोइ महिला अप्ने बाल फैलाये लेटी हुई है। श्रंखला का उच्चतम बिंदु डोई तुंग है, जो महिला के पेट जैसे लगता है।
23 जून 2018 को, 11 से 17 वर्ष के बीच के बारह लड़कों का एक समूह, अपने 25 वर्षीय फुटबॉल कोच के साथ थॉम लुआंग नेन्ग नोन गुफा घुमने के दौरान गायब हो गये थे। समूह 10 दिन बाद मिला। वे स्थानीय जूनियर फुटबॉल टीम का हिस्सा थे जो गुफा घुमने गये थे और गुफा में बाढ़ आ जाने के कारण फस गये। थाई नेवी सील डाइवर्स तब से गुफाओं में खोज कर रहे थे। भारी बारिश के कारण गुफा प्रवेश द्वार में बाढ़ का पानी भर गया, खोजों को समय-समय पर बाधित करना पडा। थाई नेवी डाइवर्स को जल्द ही अमेरिकी, ऑस्ट्रेलियाई, ब्रिटिश और चीनी गोताखोरों, सैन्य सदस्यों और आपातकालीन कर्मियों से अंतरराष्ट्रीय सहायता मिली।
22:30 बजे एक समाचार विज्ञप्ति के अनुसार सोमवार की शाम 2 जुलाई को समूह जीवित पाया गये। अपने कोच के साथ सभी 12 लड़कों को जिंदा बताया गया था। वे एक अंग्रेज स्वयंसेवक गोताखोर को गुफा में एक ऊंचे चट्टान "पट्टाया बीच" नामक जगह से लगभग 400 मीटर दूर मिले। खाद्य और चिकित्सा आपूर्ति वितरित की गई, लेकिन 3 घंटे लंबी यात्रा, गुफा के ऊपर लगातार बारिश और पहाड़ी इलाके होने के कारण बचाव में देरी हुई। 8 जुलाई को 19:00 बजे चार लड़कों को बाहर निकाला गया। 10 जुलाई 19:00 तक, सभी लड़कों और उनके कोच समैत गुफा प्रणाली से बाहर निकाल लिया गया था।
पहाड़ी क्षेत्र की गुफाओं को पर्यटक आकर्षण के रूप में विकसित किया गया है। माई चान जिले से "नींद लेती महिला" को सबसे अच्छा नज़ारा देखा जा सकता है। स्थानीय टूर गाइड हास्य में बोलते हैं कि डोई नेन्ग नोन "दुनिया का सबसे ऊंचा पर्वत" होता, अगर महिला उठकर अपने पैरों पर खड़ी हो जाती है।
