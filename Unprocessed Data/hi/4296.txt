रिएल कम्बोडिया देश की मुद्रा है। अभी तक दो प्रकार की विभिन्न रिएल जारी हुई है, जिनमे पहली 1953 से 1975 के मध्य जारी हुई। 1975 से 1980 के मध्य देश में कोई मौद्रिक नीति नहीं थी। वर्तमान रिएल 20 मई 1980 को जारी हुई जो अब भी प्रचलन में है।
इसके मुद्रा के बारे में यह मान्यता है कि इसका नाम मीकांग नदी की मछली रिएल के नाम पर पड़ा है। हालाँकि अधिक मान्य मान्यता यह है कि इसका नाम का उद्भव मध्य 19वीं शताब्दी में मलय, भारतीय तथा चीनी व्यापारियों द्वारा उपयोग की जाने वाली उच्च मात्रा की मेक्सिकन रिएल मुद्रा से हुआ है। 
