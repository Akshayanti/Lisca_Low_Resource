जीव शब्द का प्रयोग जैन दर्शन में आत्मा के लिए किया जाता है। जैन दर्शन सबसे पुराना भारतीय दर्शन है जिसमें कि शरीर और आत्मा को पूर्णता पृथक माना गया है। इन दोनों के मेल को अनादि से बताया गया है, जिसे रत्नात्रय के माध्यम से पूर्णता पृथक किया जा सकता है। संयम से जीव मुक्ति या मोक्ष को प्राप्त कर सकता है।" आचार्य उमास्वामी ने तीर्थंकर महावीर के मन्तव्यों को पहली सदी में सूत्रित करते हुए तत्त्वार्थ सूत्र में लिखा है: "परस्परोपग्रहो जीवानाम्"। इस सूत्र का अर्थ है, 'जीवों के परस्पर में उपकार है'।
जैन आत्मा को छह शाश्वत द्रव्यों में से एक मानते है जिससे इस सृष्टि की रचना हुई है। आत्मा द्रव्य की दो मुख्य पर्याय है — स्वाभाव और विभाव । जन्म मरण के चक्र में पड़ी आत्मा अशुद्ध और इससे मुक्त होने पर अपने शुद्ध आत्मा कहलाती है। 
जैन दर्शन के अनुसार संसार में फँसी जीव आत्मा चार गतियों में जन्म मरण करती रहती है। यह है— देव, मनुष्य, नरक और तिर्यंच ।
