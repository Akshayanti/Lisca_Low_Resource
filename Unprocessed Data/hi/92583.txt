सोनगढ़ भारत के गुजरात राज्य में तापी जिले स्थित एक तालुका है।
फ़ोर्ट सोनगढ़ की भौगोलिक स्थिति 21°10′N 73°34′E / 21.17°N 73.57°E / 21.17; 73.57 पर है। यहां की औसत ऊंचाई 112 मीटर है।
यह कस्बा एक अकेली पहाड़ी पर बसा है और निकटवर्ती क्षेत्र को 30 पत्थरों की कटाई क्षेत्रोंके कारण लगभग सपाट कर दिया गया है। इसी पाषाण कटाई व्यापार के कारण एक क्षेत्र ने राज्य की अर्थ व्यवस्था में योगदान दिया है। सोनगढ़ के निकटवर्ती क्षेत्र में सघन वनों का फ़ैलाव है और लोग एकमात्र सड़क द्वारा सोनगढ़ से जुड़े हुए हैं। सोनगढ़ राष्ट्रीय राजमार्ग 6 द्वारा पड़ोसी तालुके पश्चिम में व्यार एवं पूर्व में नवपुर से जुड़ा हुआ है।
सोनगढ़ की मुख्य आबादी क्षेत्र राष्ट्रीय राजमार्ग 6 पर बसा है, जिसके पूर्व में नन्दुरबार एवं पश्चिम में व्यारा जिला मुख्यालय हैं। यहां से निकटवर्ती बड़ा शहर है सूरत जो यहां से 85 कि.मी दूर बसा है। सूरत केतेजी से विस्तार एवं विकास के चलते सूरत जिले से तापी जिला काट कर निकाला गया और इसका जिला मुख्यालय व्यारा में बनाया गया। सोनगढ़ वडोदरा से 259 किमी है।
2001 के अनुसार भारतीय जनगणनुसार, सोनगढ़ की जनसंख्या 22,426 है। इसमें 51% पुरुष एवं 49% स्त्रियां हैं। यहां की औसत साक्षरता दर 65% है जो राष्ट्रीय दर 59.5% से अधिक है। पुरुष साक्षरता दर 72% एवं स्त्री दर 58% है। यहां की 14% जनसंख्या 6 वर्ष से नीचे की है।
