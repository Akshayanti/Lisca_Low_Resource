दिस्तग़िल सर या दिस्तेग़िल सर काराकोरम पर्वत शृंखला की हिस्पर मुज़ताग़ उपशृंखला का सबसे ऊँचा पर्वत है। यह पाक-अधिकृत कश्मीर के गिलगित-बल्तिस्तान खंड के गोजल क्षेत्र में स्थित है। दिस्तग़िल सर विश्व का 19वाँ सबसे ऊँचा और पाकिस्तानी नियंत्रित क्षेत्रों का 7वाँ सबसे ऊँचा पर्वत है। इसके ऊपरी भाग में एक 3 किमी लम्बा और तंग क्षेत्र है जिसपर तीन मुख्य शिखर हैं। पश्चिम/पश्चिमोत्तर में 7,885 मी ऊँचा, मध्य में 7,760 मी ऊँचा और पूर्व/पूर्वोत्तर में 7,696 मी ऊँचा।
तुर्की भाषाओं में 'अग़िल' का मतलब 'भेड़शाला' होता है। 'दिस्तेग़िल' का अर्थ 'पर्वतों की भेड़शाला' होता है।
