प्लुस उल्त्रा स्पेन का राष्ट्रवाक्य है। इसे चार्ल्स पंचम, पवित्र रोम सम्राट और स्पेन के राजा, के निजी ध्येयवाक्य से लिया गया है। यह "नोन प्लुस उल्त्रा" वाक्यांश का विपरीत है। कह जाता है कि यह जिब्राल्टर जलसन्धि में मौजूद हरक्यूलिस के स्तंभ में चेतावनी के रूप में लिखा गया था, जो उस समय पूर्वजगत का छोर था। चार्ल्स ने इस ध्येयवाक्य को कोलम्बस द्वारा नवजगत के खोज के बाद अपनाया था, और इसमें जोख़िम लेने और उत्कृष्टता की ओर बढ़ने के मायने हैं।
इस ध्येयवाक्य का सुझाव 1516 में चार्ल्स के चिकित्सक और सलाहकार लुइजी मारलियानो ने दिया था। यह मारलियानो के सम्पूर्ण पूर्वजगत पर राज करने वाले एक ईसाई साम्राज्य के सपने का प्रतीक था। इसका संबंध ख़ास तौर पर रीकोन्कीसता को जिब्राल्टर के पार उत्तर अफ़्रीका में ले जाने के चाह से था। 1520 में चार्ल्स के बुरगोस में जीत के बाद प्रवेश करने के अवसर पर एक विजय चाप का निर्माण हुआ जिसके एक तरफ़ प्लुस उल्त्रा और दूसरी तरफ़ "पूरा अफ़्रीका रो रहा है क्योंकि वह जानता है कि आप के पास चाबी है और आप उसके स्वामी हैं"।
ध्येयवाक्य को पहली बार ब्रुसेल्स के संत गुदूल के गिरिजाघर में चार्ल्स के कुर्सी पर लिखा गया था। मूल फ़्रांसीसी वाक्यांश को लातिन में अनुवादित किया गया क्योंकि स्पेनी लोग चार्ल्स के फ़्रांसीसी सलाहकारों और मंत्रियों से नाख़ुश थे। 
चार्ल्स के मौत के बाद भी यह ध्येयवाक्य स्पेन में प्रसिद्ध रहा। इसे हैब्सबर्ग प्रचार में इस्तेमाल किया जाता था और स्पेनी खोजियों को स्तंभ पर लिखे चेतावनी को न मानकर जिब्राल्टर के परे जाने के प्रोत्साहित किया जाता था। आज यह स्पेन के ध्वज और कुलचिह्न दोनों पर मौजूद है।
