मुस्लिम मिन्दनाओ में स्वशासित क्षेत्र दक्षिणपूर्वी एशिया के फ़िलिपीन्ज़ देश के मिन्दनाओ द्वीप दल पर स्थित एक प्रशासनिक क्षेत्र है। इसमें पाँच मुस्लिम बहुसंख्यक प्रान्त सम्मिलित हैं। यह फ़िलिपीन्ज़ का एकमात्र क्षेत्र है जिसकी अपनी सरकार है।
हालांकि फ़िलिपीन्ज़ एक ईसाई बहुसंख्यक देश है, इसके मिन्दनाओ द्वीप के कुछ क्षेत्रों में मुस्लिम समुदाय बहुसंख्यक है। इन इलाक़ों में कई दशकों तक अलगाववादी संघर्ष चला। इसी परिस्थिति का निवारण करने के लिये और स्थानीय भावनाओं का ध्यान रखते हुए सीमित स्वशासन देने के लिए सन् 1989 में यहाँ यह स्वशासित प्रदेश बनाया गया।
मुस्लिम मिन्दनाओ में स्वशासित क्षेत्र में 5 प्रान्त, 2 संघटक शहर, 116 नगरपालिकाएँ और 2,490 बरांगाय हैं।
