अल्फोन्स कन्ननथनम भारतीय प्रशासनिक सेवा के सेवानिवृत्त अधिकारी तथा एक भारतीय राजनेता हैं। वह भारतीय प्रशासनिक सेवा के 1979 बैच के केरल कैडर के अधिकारी हैं। वे टाइम मैगज़ीन के शीर्ष 100 युवा वैश्विक नेताओं में स्थान पा चुके हैं। इनका जन्म भारतीय राज्य केरल के कोट्टायम जिले में 8 अगस्त 1953 को हुआ था। वे केरल विधानसभा के कन्जिरापल्ली विधानसभा क्षेत्र से 2006 से 2011 के दौरान निर्दलीय सदस्य रह चुके हैं। उन्होंने 2011 में भारतीय जनता पार्टी की सदस्यता ली। उन्हें 3 सितम्बर 2017 को मोदी सरकार के कैबिनेट विस्तार में विद्युत् एवं सूचना प्रौद्योगिकी मंत्रालय में राज्य मंत्री तथा पर्यटन राज्य मंत्री की जिम्मेदारी मिली है।
