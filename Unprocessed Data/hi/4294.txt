जीसैट-20 भारतीय अंतरिक्ष अनुसंधान संगठन उपग्रह केंद्र और तरल प्रणोदन प्रणाली केंद्र द्वारा संयुक्त रूप से विकसित किया जा रहा एक संचार उपग्रह है जिसे इसरो द्वारा लॉन्च किया जाएगा। जीसैट-20 भारत के संचार उपग्रह जीसैट श्रृंखला का भाग होगा। उपग्रह का उद्देश्य भारत की स्मार्ट सिटी मिशन के लिए आवश्यक संचार बुनियादी ढांचे में डेटा ट्रांसमिशन क्षमता जोड़ना है।
यह पहला पूर्ण इलेक्ट्रिक प्रोपल्सन उपग्रह होगा। जिसमें रासायनिक-आधारित प्रणोदन की तुलना में पांच से छह गुना तक अधिक कुशलता हो सकता है। इस उपग्रह को इलेक्ट्रिक प्रोपल्सन का उपयोग करके भू-स्थिर अंतरण कक्षा से भू-तुल्यकालिक कक्षा में स्थानांतरित किया जाएगा। यह ऐसा करने वाला इसरो का पहला उपग्रह होगा।
उपग्रह में एक उच्च केए-बैंड संचार पेलोड होंगे जो 40 बीम का उपयोग करके लगभग 70 गीगाबिट प्रति सेकेंड का संचार करने में सक्षम होंगे। प्रत्येक बीम में 2 ध्रुवीकरण होंगे, जो प्रभावी रूप से उन्हें 80 बीम बनाता हैं।
उपग्रह को जीएसएलवी मार्क 3 की तीसरी कक्षीय विकास उड़ान पर 2018 की शुरुआत तक लॉन्च करने की योजना है। उपग्रह को 3650 किलोग्राम लॉन्च वजन के साथ इसरो की आई-3के बस में कॉन्फ़िगर किया जाएगा। यह जीएसएलवी मार्क 3 की पहली ऑपरेशनल उड़ान के साथ लॉन्च होने वाला है।
