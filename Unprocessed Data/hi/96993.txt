ऑस्ट्रेलिया की अर्थव्यवस्था विश्व की सबसे बड़ी अर्थव्यवस्थाओं में से एक है और ऑस्ट्रेलिया एक विकसित औद्योगिक देश समझा जाता है। सन् 2014 में इसका सकल घरेलू उत्पाद 15.25 खरब अमेरिकी डॉलर था और इसकी कुल सम्पत्ति 64 खरब डॉलर थी। 2012 में क्रय शक्ति समता के अनुसार यह विश्व की 17वीं सबसे बड़ी और अंकित मूल्य के हिसाब से यह 12वीं सबसे बड़ी अर्थव्यवस्था थी।
अन्य विकसित अर्थव्यवस्थाओं की तरह तृतीयक क्षेत्र ऑस्ट्रेलियाई अर्थव्यवस्था का सबसे बड़ा भाग है और सकल घरेलू उत्पाद का 68% अंश है। खनन इसका 7% हिस्सा है, क्योंकि ऑस्ट्रेलिया का क्षेत्रफल विशाल है और उसकी धरती में बहुमूल्य खनिज हैं। सकल घरेलू उत्पाद का लगभग 5% कृषि से आता है।
