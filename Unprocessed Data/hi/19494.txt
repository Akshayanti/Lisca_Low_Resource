लाख, , दक्षिण एशिया एवं कुछ अन्य देशों में प्रयुक्त एक संख्यात्मक इकाई है जो सौ हजार के बराबर होती है। गणितीय पद्धति में इसे भी लिखा जाता है। भारतीय संख्या पद्धति में इसे 1,00,000 लिखा जाता है। आधिकारिक और अन्य प्रसंगों में लाख का प्रयोग भारत, बांग्लादेश, नेपाल, पाकिस्तान, म्यांमार तथा श्रीलंका आदि में बहुतायत में किया जाता है।
लाख का प्रयोग संबंधित देशों में संख्यावाचक के साथ गुणवाचक या विशेषण के रूप में भी किया जाता है। जैसे- लखपति और नौलखा आदि। लाख का प्रयोग एकवचन के साथ बहुवचन में भी होता है। परिमेय संख्या के साथ एकवचन तथा अपरिमेय संख्या के साथ बहुवचन का प्रयोग किया जाता है। हालांकि यदि संख्यावाचक की बजाय गुणवाचक के साथ परिमेय संख्या जुड़ी हो बहुवचन का प्रयोग किया जाता है।
एक मत के अनुसार लाख शब्द की व्युत्पत्ति पालि भाषा के लक्ख से हुई है जिसका अर्थ लक्ष्य, पौरुष चिह्न अथवा जुए में लगाया गया दाँव है। यहीं से लाख का संख्यात्मक मान सौ हजार प्राप्त किया गया है। अन्य संभावित व्युत्पत्ति संस्कृत के लक्ष से संबंधित है जिसका अर्थ भी हिंदी और पालि के समान ही है।
