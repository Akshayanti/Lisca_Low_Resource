नीरव मोदी एक भारतीय व्यापारी है, जो 2010 में स्थापित 'नीरव मोदी ग्लोबल डायमंड जेवेलरी हाउस' का संस्थापक है। उसकी इस कंपनी का मुख्यालय मुंबई में है। नीरव मोदी 'क्रिस्टी' और 'सोथेबीस कैटलॉग' पत्रिकाओं के कवर पर प्रदर्शित होने वाला पहला भारतीय जोहरी हैं। पंजाब नेशनल बैंक में $1.8 बिलियन के एक धोखाधड़ी मामले में फिलहाल उस पर जांच चल रही है।नीरव मोदी को भारत सरकार ने 11000 करोड रु फ़्रॉड केस में भगोड़ा घोषित किया है।सीबीआई ने अहमदनगर की फैक्ट्री जप्त करली है
नीरव मोदी का जन्म जामनगर, गुजरात में हुआ था, परन्तु उसकी परवरिश एंटवर्प, बेल्जियम में हुई। उसका परिवार कई पीढ़ियों से हीरों के कारोबार में रहा है। उसके दादा चेन्नई और सिंगापुर में रहते थे, और जब वह 19 वर्ष का हुआ, तो वह अपने पिता के साथ अपने चाचा के व्यवसाय में काम करने के लिए मुंबई आ गया। मुंबई आकर उसने व्हार्टन स्कूल में पढाई की, और फिर उच्च शिक्षा के लिए यूनिवर्सिटी ऑफ़ पेंसिल्वेनिया में दाखिला लिया।
कला और डिजाइन में उसकी दिलचस्पी युवावस्था में यूरोप के विभिन्न संग्रहालयों का दौरा करने पर शुरू हुई। 1989 में भारत जाने के बाद, और हीरा व्यापार के सभी पहलुओं में प्रशिक्षण प्राप्त करने के बाद, 1999 में उसने फायरस्टोन कंपनी की स्थापना की, जो एक हीरा सोर्सिंग और ट्रेडिंग कंपनी है। फायरस्टार भारत में रियो टिंटो के अर्गेले गुलाबी हीरे का अनन्य वितरक है। 2002 में उसकी कंपनी ने अनुबंध के आधार पर गहनों का उत्पादन करना शुरू किया। संयुक्त राज्य अमेरिका में उसने 2005 में फ्रेडरिक गोल्डमैन, और 2007 में सैंडबर्ग और सिकोरस्की और ए. जेफ कंपनियों का अधिग्रहण किया। 
2010 में एक 12-कैरेट के पेअर-आकार के पुराने हीरे के साथ "गोलकुंडा लोटस नेकलेस" को डिजाइन करने के बाद, वह अच्छी तरह से प्रसिद्ध हो गया। यह हीरा पहली बार 1960 के दशक में बेचा गया था, और इस पर फिर पोलिश किया गया था। मोदी के डिज़ाइन किया इस नेकलेस में सफेद और गुलाबी हीरों की लैटी दिखाई गई थी। यह हीरा हांगकांग में क्रिस्टी की सूची के कवर पर शामिल था, और 2010 में ही इसे 3.6 मिलियन यूएस डॉलर की कीमत पर नीलाम किया गया। उसने कई नए डायमंड कटों का अविष्कार किया, जिनमें मोघुल कट, एंडलेस कट, और ऐनरा कट प्रमुख हैं।
2010 में उसने नई दिल्ली की डिफेंस कॉलोनी में डिजाइनर हीरों की स्टोर शुरू की, और उसके बाद मुंबई के काला घोड़ा में भी उसकी शाखा खोली। इसके बाद दुनिया भर की प्रमुख जगहों में उसने 17 स्टोर और खोले। उसकी तुलना कभी-कभी लॉरेंस ग्रेफ से भी की जाती है, जिन्होंने हाई-एन्ड हीरे बाजार में इसी तरह ही अपना ब्रांड नाम बनाया था।
फरवरी 2018 में, भारत सरकार के केंद्रीय जांच ब्यूरो ने मोदी की जांच शुरू की। सीबीआई ने यह जांच पंजाब नेशनल बैंक की शिकायत पर शुरू की, जिसने आरोप लगाया कि मोदी और उसके सहयोगियों ने बैंक के अधिकारियों के साथ षडयंत्रण कर विदेशी आपूर्तिकर्ताओं के लिए फ़र्ज़ी भुगतान पत्र बनवाये, और 280 करोड़ रूपए की धोखाधड़ी की। यद्यपि अब तक केवल 280 करोड़ रूपए की धोखाधड़ी के ही प्रत्यक्ष प्रमाण उपलब्ध हैं, परन्तु पंजाब नेशनल बैंक के नुकसान की संभावित राशि 11,000 करोड़ रुपए तक भी हो सकती है। पंजाब नेशनल बैंक के आग्रह पर अब प्रवर्तन निदेशालय भी धोखाधड़ी के इस मामले में नजर रख रहा है।
