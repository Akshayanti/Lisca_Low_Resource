श्याम सरन नेगी, कल्पा, हिमाचल प्रदेश में एक सेवानिवृत्त स्कूल शिक्षक हैं जिन्होंने 1951 में हुए स्वतंत्र भारत के पहले आम चुनाव में सबसे पहला मतदान किया। 1947 में ब्रिटिश राज के अंत के बाद देश के पहले चुनाव हालांकि फरवरी 1952 में हुए, किंतु सर्दी के मौसम में भारी बर्फबारी की संभावनाओं के कारण हिमाचल प्रदेश के निवासियों को पांच महीने पहले ही वोट करने के लिए का मौका दिया गया। नेगी ने 1951 के बाद से हर आम चुनाव में मतदान किया है, और उन्हें भारत के सबसे पुराने मतदाता के रूप में माना जा रहा है। श्याम सरन ने एक हिंदी फिल्म सनम रे में एक विशेष उपस्थिति भी दर्ज कराई।
2010 में, चुनाव आयोग के हीरक जयंती समारोह के अवसर पर तत्कालीन मुख्य चुनाव आयुक्त नवीन चावला ने नेगी के गांव का दौरा किया और उन्हें मतदान करने के प्रचार अभियान का दूत घोषित किया।
2014 में, गूगल इंडिया ने एक सार्वजनिक सेवा उद्घोषणा के रूप में एक वीडियो बनाया जिसमें नेगी ने पहले चुनाव में अपनी भागीदारी के बारे में बताया व दर्शकों को मतदान के महत्व के बारे में जागरूक किया।
