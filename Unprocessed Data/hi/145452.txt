ब्रुज़ियो सर्पिल पुल एक घुमावदार रेलमार्ग है।
विश्व धरोहर स्थलों में सूचीबद्ध बेर्निना रेलमार्ग का ग्रौबुंदन, स्विज़रलैण्ड के कैंटन में ब्रुज़ियो के निकट स्थित पुल है। इसका निर्माण लघु परास में अधिकत्तम ढ़ाल देने के उद्देश्य से निर्मित किया गया था।
बुर्ज़ियो सर्पिल पुल बेर्निना रेलमार्ग का ब्रुज़ियो और कैम्पसियो के मध्य रेलमार्ग का हिस्सा है। यह ब्रुज़ियो से दक्षिण में सेंट मोरित्ज़ से लगभग 54 किलोमीटर दूर स्थित है।
यह पुल 1 जुलाई 1908 को बेर्निना रेलमार्ग के तिरानो=पोस्चियावो के उदघाटन के समय खोला गया।
ब्रुज़ियो के दक्षिण में ढ़ाल के अनुसार पुल की आवश्यकता थी जिससे रास्ते में रेलगाडी न फिसले अथवा इसके निर्माण से रेलगाडी नीचे की तरफ अनियंत्रित न हो। भूवैज्ञानिक कारकों के कारण मूल रूप से योजनाबद्ध घुमावदार सुरंग को रोक दिया। इसके बाद अभियन्ताओं ने 360-डिग्री वक्र के साथ 50 से 70 मी॰ त्रिज्या का पुल घाटी के उपर निर्मित करने का निर्णय लिया।
सन् 1943 में बेर्निना रेलवे का अधिग्रहण रीशन रेलमार्ग द्वारा किया गया और आज भी वो इस घुमावदार पुल को काम में लेते हैं।
घुमावदार पुल 110 मीटर लम्बा है जिसकी क्षैतिज त्रिज्या की वक्रता 70 मीटर और अनुदैर्ध्य ढ़ाल 7% है। इसमें नौ मेहराब हैं जिसमें प्रत्येक की लम्बाई 10 मीटर है।
