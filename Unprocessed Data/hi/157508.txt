कोलासिब कोलासिब जिले का मुख्यालय तथा भारतीय राज्य मिज़ोरम का एक कस्बा है।
2011 जनगणना के अनुसार कोलासिब नगर की जनसंख्या 24,272 है जिसमे 12,102 पुरुष तथा 12,170 महिलाएँ हैं। 6 वर्ष से कम के बच्चों की जनसंख्या 14.12% है। नगर की लिंगानुपात दर 1006 है जो कि मिज़ोरम की राज्य दर 976 से अधिक है। 6 वर्ष से कम के बच्चों के मध्य लिंगानुपात 971 है जो कि राज्य दर 970 से थोड़ी सी ही ज्यादा है। नगर की साक्षरता दर 97.75% है जो कि राज्य दर 91.33% से अधिक है। पुरुष साक्षरता दर 98.25% तथा महिला साक्षरता दर 97.25% है। 
2011 जनगणना के अनुसार यहाँ 93.45% ईसाई, 5.53% हिन्दू, 0.77% मुस्लिम 0.08% अन्य तथा 0.06% बौद्ध धर्म के अनुयायी हैं। 0.11% लोगों अपने धर्म का उल्लेख नहीं किया है।
कोलासिब में कृषि ही अर्थव्यवस्था का प्रमुख आधार है; साथ ही जिला मुख्यालय में कुछ लोग नौकरी पर भी निर्भर हैं। यहाँ की मुख्य धंधें सुपारी, चावल, गेहूँ तथा मछली पालन है जिसका मिज़ोरम के अन्य जिलों में निर्यात कर दिया जाता है।
हेलीकाॅप्टर सेवा पवन हंस कोलासिब को राज्य की राजधानी आइज़ोल से जोडती है। राष्ट्रीय राजमार्ग 54 के रास्ते यहाँ की आइज़ोल से दूरी 83 किमी है जिसके लिये नियमित बस सेवा तथा कैब उपलब्ध हैं।
