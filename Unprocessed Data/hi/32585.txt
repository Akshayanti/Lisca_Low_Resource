आद्रियें मारि लजान्द्र फ्रांसीसी गणितज्ञ थे। लजान्द्र बहुपद तथा लजान्द्र रूपान्तरण उनके नाम पर आधारित हैं।
लजान्द्र का जन्म 18 सितम्बर 1752 ई. को पेरिस में हुआ था। इन्होंने शिक्षा पैरिस में प्राप्त की। गणित जगत् में इनकी ख्याति दीर्घवृत्तीय समाकलों एवं फलनों, संख्याओं के सिद्धांत, दीर्घवृत्तज एवं उपगोल के आकर्षण और लघुतम वर्ग संबंधित शोधों के कारण है। इनके अतिरिक्त इन्होंने भू-मापन विज्ञान के अनेक सूत्रों एवं प्रमेयों और 'लजाँद्र के फलन' का भी आविष्कार किया।
इनकी प्रसिद्ध पुस्तकें 'फौक्स्येजेलिप्तिक', भाग 1 और 2,, 'काल्क्यलैतेग्राल', भाग 1, 2 और 3, 'थेओरि दे नौम्ब्रेस' और 'एलेमां द जेओमेत्रि' हैं। 
10 जनवरी 1833 ई. को पैरिस में इनकी मृत्यु हो गई।
