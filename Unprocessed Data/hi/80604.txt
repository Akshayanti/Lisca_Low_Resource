विधायक सीता शरण शर्मा
होशंगाबाद भारत के मध्य प्रदेश प्रान्त में स्थित एक प्रमुख शहर है। होशंगाबाद जिला मुख्यालय है। होशंगाबाद की स्थापना मांडू के द्वितीय राजा सुल्तान हुशंगशाह गौरी द्वारा पन्द्रहवी शताब्दी के आरंभ में की गई थी। होशंगाबाद नर्मदा नदी के किनारे स्थित है। इसके किनारे पर सतपुड़ा पर्वत स्थित है। नर्मदा नदी जिले की उत्तरी सीमा के साथ-साथ बहती है। नर्मदा की सहायक नदी दूधी है जोकि होशंगाबाद जिले की उत्तरी पूर्वी सीमा बनाती है। होशंगाबाद में प्रतिभूति कागज कारखाना है जिसमें भारतीय रुपया छापने के लिए कागज बनाया जाता है। यहाँ एक केन्द्रीय विद्यालय भी है जिसका पूरा नाम केन्द्रीय विद्यालय प्रतिभूति कागज कारखाना होशंगाबाद है। होशंगाबाद के पास प्राचीन पहाड़ियाँ हैं जिन्हें "पहाड़िया" कहा जाता है। इन पहाड़ियों में कुछ गुफायें हैं जिनमें शैलचित्र जिन्हें राक पेंटिंग भी कहते हैं उकेरे गये हैं। ये राक पेंटि्ग्स आदि मानव द्वारा निर्मित हैं। हजारों साल से खुले आसमान के नीचे रहने के बाद भी ये पेंटिंग्स अभी भी मिटी नहीं हैं। नर्मदा नदी का प्रसिद्ध सेठानी घाट होशंगाबाद में ही है। होशंगाबाद में एक प्राचीन गुरुकुल है।
इस शहर का नाम नर्मदापुरम के शासक होशंग शाह के नाम पर होशंगाबाद रखा गया, होशंगाबाद का प्राचीन नाम नर्मदापुरम हैं 
होशंगाबाद नर्मदा नदी और नर्मदा नदी पर निर्मित घाट के लिए प्रसिद्ध हैं, सेठानीघाट जो की नर्मदा के तट पर निर्मित हैं एक प्रमुख घाट और आकर्षण का केंद्र हैं, पर्यटन घाट, कोरी घाट, विवेकानंद घाट शहर के अन्य प्रमुख घाटो में हैं 
नर्मदा जयंती होशंगाबाद का एक प्रमुख त्यौहार हैं जो प्रतिवर्ष सेठानीघाट पर आयोजित किया जाता हैं
होशंगाबाद 22.75°N 77.72°E पर स्थित हैं,और अधिकतम ऊचाई 278 मीटर हैं
होशंगाबाद जिले की उत्तरी सीमा नर्मदा नदी से लगी हैं,और नर्मदा नदी के दूसरे छोर पर रायसेन और सिहोर जिले स्थित हैं,दक्षिण की ओर बैतूल ज़िला स्थित हैं,वही जिले की पश्चिम और उत्तर पश्चिम सीमाएं हरदा जिले से लगी हुई हैं, नरसिंगपुर जिला उत्तर पूर्व सीमा से समीप हैं और छिंदवाड़ा जिला दक्षिण पूर्व सीमा से समीप हैं
होशंगाबाद जिले की जलवायु सामान्य हैं,और सभी ऋतुओ का आवागमन जिले में होता हैं,समुद्री स्तर से औसत उचाई 331 मीटर हैं तथा औसत वर्षा 134 सेंटीमीटर हैं,औसत अधिकतम तापमान 40 डिग्री सेल्सियस तथा औसत न्यूनतम तापमान 19 डिग्री सेल्सियस है
होशंगाबाद पूरी तरह से सड़क अथवा रेल मार्ग से मध्यप्रदेश की राजधानी भोपाल से जुड़ा हुआ हैं,और भोपाल से लगभग 70 किलोमीटर की दूरी पर स्थित हैं,होशंगाबाद रेलवे स्टेशन मध्यप्रदेश की सभी बड़े शहरों से जुड़ा हुआ हैं,इटारसी जो कि होशंगाबाद की एक तहसील है और 18 किलोमीटर की दुरी पर स्थित हैं रेल्वे जंक्शन हैं और देश के सभी प्रमुख शहरों से रेल मार्ग द्वारा जुड़ा हुआ हैं

