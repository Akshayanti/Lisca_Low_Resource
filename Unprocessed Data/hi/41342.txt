गामा ड्रेकोनिस, जिसका बायर नाम भी यही है, शिशुमार तारामंडल का सब से रोशन तारा है। यह पृथ्वी से दिखने वाले तारों में से 64वाँ सब से रोशन तारा है। पृथ्वी से देखी गई इसकी चमक +2.23 मैग्नीट्यूड है और यह पृथ्वी से लगभग 148 प्रकाश वर्ष की दूरी पर है। यह एक K श्रेणी का नारंगी दानव तारा है।
गामा ड्रेकोनिस तारे को कभी-कभी ऍटामिन या ऍलटानिन भी कहते है, जो अरबी भाषा के "अल-तिनीन" से लिया गया है, जिसका मतलब "महान सर्प या अझ़दहा" है। लन्दन में यह तारा ठीक सिर के ऊपर स्थित लगता है, जिस से वहाँ के लोग इसे "ज़निथ़ स्टार" यानि "चरम तारा" भी कहते हैं।
गामा ड्रेकोनिस एक K5 III श्रेणी का नारंगी दानव तारा है। इसका द्रव्यमान हमारे सूरज के द्रव्यमान का 1.7 गुना और व्यास हमारे सूरज के व्यास का 50 गुना है। इसकी निहित चमक सूरज की लगभग 600 गुना है। इसका सतही तापमान 4,000 कैल्विन है।
