बिहार राज्य सड़क परिवहन निगम, बिहार राज्य की सड़क परिवहन कंपनी है। बीएसआरटीसी को 1959 में सड़क परिवहन निगम अधिनियम, 1950 के प्रावधानों के तहत स्थापित किया गया था। यह पूरी तरह बिहार सरकार के स्वामित्व में है।
मई 1959 से पहले, बिहार में सड़क परिवहन सेवाएं "राज्य परिवहन और संचार, बिहार सरकार" द्वारा संचालित की जाती थी, जिसे 1953 में राज्य के कुछ मार्गों के राष्ट्रीयकरण के साथ स्थापित किया गया था। "राज्य परिवहन और संचार, बिहार सरकार" को 1959 तक विभागीय रूप से बिहार सरकार द्वारा प्रशासित किया गया था, जिसके बाद इसे राज्य सड़क परिवहन निगम अधिनियम, 1950 के प्रावधानों के तहत बनाई गई एक सांविधिक निगम, बिहार राज्य सड़क परिवहन निगम में स्थानांतरित किया गया।
