निर्देशांक: 13°00′49″N 80°15′56″E / 13.01367°N 80.26559°E / 13.01367; 80.26559
अड्यार नदी, तमिल नाडु राज्य के चेंगलपट्टु जिला में चेंबरम्बक्कम झील से आरंभ होती है और चेन्नई शहर में जाकर बंगाल की खाड़ी से संगम करती है। यह चेन्नई से बहने वाली दो नदियों में से एक है। यह नदी 42 किलोमीटर लंबी है और चेन्नई की पारिस्थितिकी में योगदान देती है। अत्यधिक प्रदूषण के बावजूद इस नदी में मतस्य पालन और नौकायन होता है यह नदी अपने धारा प्रवाह में 40 सरोवरों और झीलों से पानी लेती चलती है। इसके अलावा बहुत सी छोटी धाराएं एवं शहरों का वर्षा-जल भी इसमें ही मिलता है। चेन्नई शहर का अधिकांश मल निकास अड्यार और कूवम नदी में ही होता है।
