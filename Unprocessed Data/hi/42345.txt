
पायरोथेरियम​ दक्षिण अमेरिका में आधुनिक आर्जेन्टीना के क्षेत्र में ओलिगोसीन युग में रहने वाला एक खुरदार स्तनधारी जानवर था। इस पायरोथेरिया नामक जीववैज्ञानिक गण के सदस्य की दो ज्ञात प्राणी जातियाँ थीं।
कुछ हद तक हाथी जैसा दिखने वाला पायरोथेरियम​ कन्धों में 1.5 मीटर ऊँचा और सिर-से-दुम तक 3 मीटर लम्बा हुआ करता था। इसका वज़न 3,500 किलो तक का हुआ करता था। इसके मुंह पर एक छोटी सूंड थी जिसके ऊपरी जबड़े की दोनों तरफ़ दो-दो आगे की तरफ निकले हुए चपटे दांत हुआ करते थे। इसी तरह निचले जबड़े में एक-एक दांत हुआ करता था।
यूनानी भाषा में 'पायरोथेरियम​' का मतलब है 'आग जानवर'। इस प्राणी की अस्तियाँ सबसे पहले एक प्राचीन ज्वालामुखी से निकली हुई राख में दबी हुई मिली थी जिस से इसका यह नाम पड़ा।
सिर का चित्रण
जबड़े के कुछ अवशेष
पायरोथेरियम​ का शरीर हाथीनुमा था
