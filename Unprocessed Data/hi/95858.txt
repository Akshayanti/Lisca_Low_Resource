कच्छ जिला भारत के पश्चिम में स्थित गुजरात राज्य का क्षेत्रफल का दृष्टि से सबसे बड़ा जिला है| इसका क्षेत्रफल - 45,612 वर्ग कि॰मी॰ है| ऐसा माना जाता है कि कच्छ नाम, जिले के कछुएं जैसी आकृति के कारण पड़ा है | प्राचीन महानगर धोलावीरा, जहां पुरातन सिन्धु संस्कृति विकसित हुई थी, कच्छ जिलें में स्थित है | कच्छ में प्रायः कच्छी बोली व गुजराती भाषा का प्रयोग होता है | ૧૨૩
कच्छ कि उत्तर दिशा में पडोसी देश पाकिस्तान, पश्चिम में अरब सागर तथा दक्षिण में कच्छ क़ी खाड़ी स्थित है, जों कच्छ को काठीयावाड़ से अलग करता है | कच्छ के उत्तर तथा पूर्व में कच्छ का रण स्थित है | कच्छ कि पूर्व दिशा में रण के विस्तार के पश्चात बनासकांठा जिला स्थित है |
1. अबडास-नलिया->2. अंजार->वासणभाई आहिर3. गांधीधाम->4. नखत्राणा->5. भचाऊ 6. मांडवी->7.मुंद्रा 8. भूज->9. रापर->10. लखपत ->11.आदिपुर---
मिलें अवशेषों के आधार पर कच्छ प्राचीन सिन्धु संस्कृति का हिस्सा माना जाता है | सन 1270 में कच्छ एक स्वतंत्र प्रदेश था | सन 1815 में यह ब्रिटिश साम्राज्य के अधीन हुआ | रजवाड़े के रूप में कच्छ के तत्कालीन महाराजा ने ब्रिटिश सत्ता स्वीकार कर ली | सन 1947 में भारत की स्वतंत्रता के बाद कच्छ तत्कालीन ' महागुजरात ' राज्य का जिला बना | सन 1950 में कच्छ भारत का एक राज्य बना | 1 नवम्बर सन 1956 को यह मुंबई राज्य के अंतर्गत आया | सन 1960 में भाषा के आधार पर मुंबई राज्य का महाराष्ट्र और गुजरात में विभाजन हो गया तथा कच्छ गुजरात का एक हिस्सा बन गया |
सन 1947 में भारत के विभाजन के पश्चात सिंध और कराची में स्थित बंदरगाह पाकिस्तान के अंतर्गत चला गया | स्वतंत्र भारत की सरकार ने कच्छ के कंडला में नवीन बंदरगाह विकसित करने का निर्णय लिया | कंडला बंदरगाह पश्चिम भारत का एक महत्वपूर्ण बंदरगाह है |
इतिहास में 16 जून सन 1815 का दिन कच्छ के पहले भूकंप के रूप में दर्ज है | 26 जनवरी 2001 में आया प्रचंड भूकंप का केंद्र कच्छ जिले के अंजार में था | कच्छ के 185 वर्ष के दर्ज भूस्तरीयशास्त्र के इतिहास में यह सबसे बड़ा भूकंप था |
