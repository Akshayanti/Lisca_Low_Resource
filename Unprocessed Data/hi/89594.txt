डेनियल लुका विटोरी, एक न्यूजीलैंड के पूर्व क्रिकेट खिलाड़ी हैं जिन्होंने न्यूजीलैंड क्रिकेट टीम के लिए सभी स्वरूपों में लंबे समय तक क्रिकेट खेला था और सभी प्रारूपों में पूर्व कप्तान थे। ये न्यूजीलैंड के 200 वीं कैप वाले टेस्ट खिलाड़ी रहे है।
ये 2007 और 2011 के बीच न्यूजीलैंड क्रिकेट टीम के कप्तान थे। विटोरी टेस्ट के इतिहास में आठवें खिलाड़ी हैं जिन्होंने 300 विकेट  लिए हो और साथ में 3,000 रन भी बनाए हो। वह टेस्ट क्रिकेट में न्यूजीलैंड का प्रतिनिधित्व करने वाले सबसे कम उम्र के खिलाड़ी हैं, जिन्होंने 1996-97 में 18 साल की आयु में बने थे। विटोरी एक गेंदबाजी ऑलराउंडर रहे है जिन्होंने धीमी गति से बाएं हाथ से स्पिन गेंदबाजी की थी। इसके बाद 2015 क्रिकेट विश्व कप के बाद विटोरी ने सभी प्रकार के अंतरराष्ट्रीय क्रिकेट प्रारूपों से अपनी सेवानिवृत्ति की घोषणा की।
डेनियल विटोरी ने भारत में खेली जाने वाली इंडियन प्रीमियर लीग में 2008 के आईपीएल में अपने कैरियर की शुरुआत की और आखिरी बार इन्होंने रॉयल चैलेंजर्स बैंगलोर के लिए 2012 इंडियन प्रीमियर लीग में खेले थे इसके बाद ये इसी टीम के कोच बन गये और अभी भी मुख्य कोच है।
