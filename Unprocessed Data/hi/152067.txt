जुन्नारदेव, भारत के मध्य प्रदेश राज्य का एक शहर है। इसे जामई नाम से भी जाना जाता है। यह नगर सतपुड़ा पर्वतमाला की पहाड़ियों और वादियों के घने जंगलों के निकट बसा है। शहर के निकट कुछ छोटी नदियां - दक्षिण में शक्कर नदी उत्तर में पेंच नदी पश्चिम में कन्हान नदी और टाकिया नदी शहर की प्रमुख नदियां हैं। जुन्नारदेव शहर मुख्यतः ताकिया नदी के तट पर बसा हैं। इस क्षेत्र में काली मिट्टी और दोमट किस्म की मिट्टी पाई जाती है जो खेती के लिए अनुकूल है। जुन्नारदेव पहली पायरी इस नगर का प्रमुख तीर्थ स्थल है।
जुन्नारदेव देश के अन्य हिस्सों से सड़क मार्ग से अच्छी तरह व बस, टैक्सी तथा ऑटो की निरंतर सेवाओं से जुड़ा हुआ है।जुन्नारदेव, छिंदवाड़ा से 48 कि.मी. की दूरी पर है। हालांकि कोई भी राष्ट्रीय राजमार्ग शहर से नहीं गुजरता है लेकिन ये राजकीय राजमार्गों के जाल से भोपाल नागपुर तथा जबलपुर से जुड़ा हुआ हैं। 
जुन्नारदेव, दिल्ली, भोपाल, इन्दौर, जबलपुर, छिंदवाड़ा, नागपुर और आमला से बड़ी रेल्वे लाईन से जुड़ा हुआ हैं। यह शहर मध्यरेल के प्रमुख रेल मार्ग पर स्थित हैं।
जुन्नारदेव में कोई हवाई अड्डा नहीं है। हालाकिं नागपुर सबसे नजदीकी हवाई अड्डा है जो आगे अन्य हवाई अड्डों से जुड़ा है। जुन्नारदेव, भोपाल तथा रायपुर से भी पहुँचा जा सकता है जो हवाई मार्गों से जुड़े हैं।छिंदवाड़ा हवाई पट्टी सबसे नजदीकी हवाई पट्टी है जहां पर छोटे मोटे ही हेलीकॉप्टर उतरते हैं।
जुन्नारदेव रेल्वे स्टेशन का निर्माण सन् 1936 में हुआ था। वर्तमान में रेल्वे स्टेशन में 3 प्लेटफॉर्म उपलब्ध हैं और यह रेल्वे स्टेशन छिंदवाड़ा ज़िला में सबसे बड़ा रेल्वे स्टेशन हैं।
घने वनों की उपस्थिति और शहर की स्थिति की वजह से क्षेत्र में प्रचुर वर्षा होती हैं। शहर तीन मौसमों का अनुभव करता हैं, गर्मी, सर्दी व बारिश। सर्दी अक्टूबर/नवम्बर से फरवरी/मार्च तक रहतीं हैं। इसके समय के बाद तापमान काफी बढ़ जाता हैं। हालांकि जंगलों और सतपुड़ा पर्वतमाला की वजह से बढ़ते तापमान का शहर की जलवायु पर खास असर नहीं पड़ता हैं। जून के दूसरे सप्ताह से मानसून का आरंभ हो जाता हैं। जुलाई माह में शहर में सबसे ज्यादा वर्षा का अनुभव करता हैं। सन् 2007 में जुन्नारदेव में औसत वर्षा करीब 1041.2 मिमी. थी तथा पिछले 10 वर्षों में शहर की वर्षा 1,181.8 मि.मी पर दर्ज की गई थी जुन्नारदेव में साल भर हल्की से मध्यम बयार चलती है, खासतौर से सुबह के वक्त जबकि दोपहर के वक्त हवा थोड़ी तेज होती हैं। 
2001 की जनगणना के अनुसार जुन्नारदेव शहर की कुल जनसंख्या 22426 थी।
जुन्नारदेव निर्देशांक 22°12′N 78°35′E / 22.2°N 78.58°E / 22.2; 78.58 पर स्थित है। It has an average elevation of 748 metres .

जुन्नारदेव नगर परिषद
