मणिपुर विश्वविद्यालय भारत का एक केन्द्रीय विश्‍वविद्यालय है। यह विश्वविद्यालय मणिपुर की राजधानी इम्फाल में स्थित है। इसकी स्थापना 5 जून 1980 को मणिपुर विश्वविद्यालय अधिनियम के तहत की गई। 13 अक्टूबर 2005 को इसे केन्द्रीय विश्‍वविद्यालय का दर्जा दिया गया। विश्वविद्यालय का परिसर मणिपुर के पुराने महल, ऐतिहासिक कांचीपुर में स्थित है और 287 एकड़ के क्षेत्र में फैला है। विश्वविद्यालय से 76 महाविद्यालय सम्बद्ध हैं।
