बालावाली गंगा नदी पर बने रेलवे पुल के पास भारत के उत्तर प्रदेश के बिजनौर जनपद का एक छोटा सा गांव है। बालावली उत्तर रेलवे का रेलवे स्टेशन भी है।
बालावाली के निकट गंगा नदी पर लोहे का कैंचीनुमा पुल 1888 ब्रिटिश काल में 27 लाख 94 हजार रुपये की लागत से बनाया गया था। यह लौह रेल पुल रेल यातायात संचालित करने के लिए प्रयोग किया जाता था, पुल के अधिक पुराना हो जाने के कारण वर्ष 2001 में रेलवे ने इस पुल से रेलों का संचालन बंद कर दिया। रेलों के संचालन के लिए एक नया डबल रेल पुल पुराने लोहे के पुल के निकट ही उत्तर दिशा की ओर रेलवे द्वारा बना दिया गया। अब ट्रेनें नए पुल से चल रही हैं। लगभग 130 वर्षीय रेलवे पुल को वर्ष 2016 से सड़क यातायात के लिए खोल दिया गया। यह रेलवे पुल उत्तर प्रदेश और उत्तराखंड सीमा का एक भूमि चिह्न भी है, जोकि दोनों राज्यों को आपस में जोड़ता है। सड़क परिवहन के लिए पुराने रेलवे पुल का उपयोग किया जाने लगा है तथापि सड़क परिवहन के लिए एक अन्य नया पुल इस पुराने पुल के दक्षिण में निर्माणधीन है जिसकी वर्ष 2020 तक चालू होने की सम्भावना है। कैंचीनुमा लोहे के पुल के बारे में कहा जाता है कि यह गंगा नदी पर बनाया हुआ पहला रेल पुल है।
