गढ़पुरा- बिहार के बेगूसराय जिले का एक गांव है, जहां प्रखंड मुख्याल भी है।
बाबा भोलेनाथ जी का प्रसिद्ध मंदिर हरिगिरिधाम डॉ.श्रीकृष्ण सिंह नगर-गढ़पुरा कस्बे में ही अवस्थित है। इस नगर का रेलवे स्टेशन समस्तीपुर-खगड़िया वाया रोसड़ा-हसनपुर मुख्य रेलमार्ग पर स्थित है और इस रेलवे स्टेशन का कोड DSKG है।
गढ़पुरा जिसे अब डॉ.श्रीकृष्ण सिंह नगर-गढ़पुरा के नाम से जाना जाता है ,राष्ट्रीय स्वतंत्रता संग्राम का पावन साक्षी एक ऐतिहासिक व धार्मिक स्थल है। स्वतंत्रता संग्राम के दरम्यान महात्मा गांधी के आह्वान पर सविनय अवज्ञा आंदोलन के दौरान दांडी में अंग्रेजी हुकूमत के काले नमक कानून को भंग किया गया था। उसी तरह बिहार में महान स्वतंत्रता सेनानी,अखंड बिहार के प्रधानमंत्री व प्रथम मुख्यमंत्री तथा आधुनिक बिहार के निर्माता "बिहार केसरी" डॉ.श्रीकृष्ण सिन्हा के नेतृत्व में मुंगेर से लगभग 100 किलोमीटर की दूरुह व कष्टप्रद पदयात्रा कर व अंग्रेजी हुकूमत की जूल्मी रवैय्ये के बावजूद गढ़पुरा के दूर्गागाछी में नमक कानून तोड़ा गया था । 
