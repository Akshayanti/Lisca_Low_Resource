जगमोहनलाल सिन्हा भारत के एक न्यायमूर्ति थे जिन्होने इलाहाबाद उच्च न्यायालय में सेवाएँ दी। वह 1975 में उत्तर प्रदेश राज्य बनाम राज नारायण केस में दिये गये अपने ऐतिहासिक निर्णय के लिये प्रसिद्ध हैं जिसमें उन्होने तत्कालीन प्रधानमन्त्री इन्दिरा गांधी के चुनाव को अवैध घोषित कर दिया।
जगमोहन लाल सिन्हा की शिक्षा शासकीय हाई स्कूल अलीगढ़, बरेली कॉलेज बरेली, मेरठ कालेज मेरठ में हुई। उन्होने कानून में स्नातक की शिक्षा ली और 1943 से 1955 तक बरेली में अधिवक्ता की तरह काम किया। उसके पश्चात 3 जून 1957 तक बरेली में जिला सरकार के सलाहकार के रूप में कार्य किया। उसके बाद सिविल एवं सेसन जज के रूप में कार्य किया। फिर अतिरिक्त जिला जज के रूप में, जिला एवं सेसन जज के रूप में। उत्तर प्रदेश के कानून विभाग ने 1970 में उन्हें इलाहाबाद उच्च न्यायालय का न्यायधीश नियुक्त किया । अगस्त 1972 को वे स्थायी न्यायधीश नियुक्त हुए।
