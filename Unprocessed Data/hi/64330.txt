नवानगर के महाराज जाम साहब, काठियावाड़, वर्त्तमान गुजरात राज्य में स्थित नवानगर रियासत के एकराटिय शाशक का पद था, जिन्हें जाम साहब के नाम से संबोधित किया जाता था।
नवानगर राज्य पर, जाम जडेजा गोत्र के हिन्दू राजपूत वंश का राज था, जोकि सम्माँ राजपूतों की एक शाखा है, जो मूलतः सिंध के हैं। नवानगर और कच्छ राज्य के राजकुटुंब एक ही वंश के थे। स्थानीय भाषा में "जाम" शब्द का अर्थ होता है, "सरदार" जिसे अमूमन सम्माँ वंश व सम्माँ शासित प्रदेशों में राजा के लिए उपयोग किया जाता था। एवं "जाम" नाम के साथ, उनके उचित सम्मान के लिए, "साहब" कह कर भी संबोधित किया जाता था। "जाम साहब" के ख़िताब का उपयोग सबसे पहले जाम रावलजी जडेजा ने किया था जब उन्होंने 1540 में कच्छ में अपनी पुश्तैनी रियासत से पलायन कर हालार के ~1,000 गाँवों पर कब्ज़ा किया था, जो बाद में नवानगर रियासत बानी। गुजरात का वर्त्तमान शहर, जामनगर का नाम, "जाम साहब" के नाम पर ही है।
