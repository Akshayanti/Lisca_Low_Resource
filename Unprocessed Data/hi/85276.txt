पूरी या वास्तविक नाम पूड़ी एक एशियाई अखमीरी रोटी है जिसे भारत, पाकिस्तान और बांग्लादेश समेत दक्षिण एशिया के कई देशों में नाश्ते या हल्के भोजन के रूप में खाया जाता है। पुड़ी को सबसे अधिक नाश्ते में परोसा जाता है, इसके अतिरिक्त यह विशेष या औपचारिक समारोहों में परोसी जाती है। कभी कभी प्रसाद के रूप में भी पूड़ियाँ बाँटी जाती हैं। जॉर्जियाई भाषा में रोटी को पूड़ी कहा जाता है।
पूड़ी आटे से बनाई जाती है। इसके लिए सख्त आटा गूंधा जाता है और कई बार इसमें थोड़ा सा नमक भी डाला जाता है। फिर इसे हल्का सा घी या तेल लगाकर बेल कर घी या वनस्पति तेल में तल लेते हैं। तलने से जब पूड़ियाँ फूल जाती हैं और इनका रंग सुनहरा हो जाता है तब इन्हें तेल से निकाल लिया जाता है। इन्हें अक्सर हलवा, आलू की सब्जी, छोले आदि के साथ परोसा जाता है।
वाराणसी की एक दुकान में पूड़ियां तली जा रही हैं।
वाराणसी का खास नाश्ता आलू-पूड़ी।
तमिलनाडु के सलेम के कृष्णा कैफे में मसाला पूड़ी।
ताजी तली गयी पूड़ियां
पूड़ी भाजी की थाली
