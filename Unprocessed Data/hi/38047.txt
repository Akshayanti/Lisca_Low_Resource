कम्बोडिया को प्रशासनिक रूप से 25 प्रान्तों में बाँटा गया है, जिन्हें ख्मेर भाषा में "खाएत" कहा जाता है। इनमें से एक, राष्ट्रीय राजधानी नोम पेन्ह, औपचारिक रूप से प्रान्त नहीं बल्कि एक विशेष प्रशासनिक क्षेत्र है जिसे प्रान्त के स्तर पर ही प्रशासिक किया जाता है। हर प्रान्त को ज़िलों में विभाजित किया गया है जो ख्मेर में "स्रोक" कहते हैं। नोम पेन्ह के ज़िलों को "खन" कहते हैं। इन ज़िलो को आगे "खुम" नामक उपज़िलों में विभाजित किया गया है, जो स्वयं "संगकत" नामक चौथाई भागों और फिर "फुम" नामक गाँवों में बंटे हुए हैं।

