पुकार 2000 की राजकुमार संतोषी द्वारा निर्देशित और सह-लिखित एक्शन नाटकीय हिन्दी भाषा की भारतीय फिल्म है। इसमें अनिल कपूर, माधुरी दीक्षित, नम्रता शिरोडकर, डैनी डेन्जोंगपा, शिवाजी साटम और ओम पुरी मुख्य भूमिकाओं में हैं। इसने दो राष्ट्रीय फिल्म पुरस्कार जीते, जिनमें राष्ट्रीय एकता पर सर्वश्रेष्ठ फीचर फिल्म के लिए नर्गिस दत्त पुरस्कार और मेजर जयदेव राजवंश के रूप में अनिल कपूर के प्रदर्शन के लिए सर्वश्रेष्ठ अभिनेता के लिए राष्ट्रीय फिल्म पुरस्कार शामिल था। पार्श्व संगीत और गीतों के लिये संगीत ए आर रहमान द्वारा रचित थे।
मेजर जयदेव "जय" राजवंश और उनके साथी अधिकारी एक प्रमुख राजनेता को बचाने के साथ-साथ उनके अपहरणकर्ता, अब्रुश को पकड़ने में कामयाब रहते हैं। यह आतंकवादी वर्षों से भाग रहा था और अंत में वह दो अधिकारियों द्वारा पकड़ लिया जाता है। जय का खुशी से स्वागत किया जाता है और उन्हें राष्ट्रीय नायक घोषित किया जाता है।
वह सेना से छुट्टी लेता है और अपने शहर लौटता है। वहां वह अपने बचपन की दोस्त अंजली से मिलता है जो हमेशा से जय से प्यार करती है। अंजलि जय की छुट्टियों में अधिकांश उसके साथ रहना चाहती है और उसके करीब आने की कोशिश करती है। एक पार्टी में, जय तत्कालीन मिस इंडिया, पूजा मल्लापा से मिलता है। जैसे-जैसे वे साथ अधिक समय बिताते हैं, वे प्यार में पड़ने लगते हैं।
संगीत ए आर रहमान द्वारा दिया गया और बोल जावेद अख्तर और मजरुह सुल्तानपुरी द्वारा दिये गए हैं। 
नामांकित:
