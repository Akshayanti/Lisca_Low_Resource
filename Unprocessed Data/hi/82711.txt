डॉ भाई महावीर एक भारतीय राजनेता थे जो अप्रैल 1998 से मार्च 2003 की अवधि में मध्य प्रदेश के राज्यपाल थे। वह राष्ट्रीय स्वयंसेवक संघ के प्रचारक थे तथा भारतीय जनसंघ और भारतीय जनता पार्टी के नेता। उन्होंने कई पुस्तकों की रचना की है। राज्यपाल बनाए जाने के पहले वे दो बार राज्यसभा के सदस्य थे। उन्होने अर्थशास्त्र में एमए और पीएचडी किया था और दिल्ली विश्वविद्यालय से एलएलबी का अध्ययन किया। 
भाई महावीर आर्य समाज के मिशनरी और हिन्दू महासभा के नेता भाई परमानन्द के सुपुत्र थे। वह आर्य समाज पृष्ठभूमि के साथ बड़े हुए और लाहौर के दयानन्द एंग्लो-वेदिक कॉलेज में अध्ययन करने गए।
