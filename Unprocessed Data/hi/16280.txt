विवेक आत्रेय एक भारतीय लेखक, टेडेक्स वक्ता और पूर्व भारतीय प्रशासनिक सेवा के अधिकारी हैं। ये मूव ऑन बनी तथा दुबे जी बाउंस बैक नामक दो पुस्तकों के लेखक हैं। इन्होंने 25 वर्षों तक सिविल सेवा में काम करने के बाद आगे भविष्य में वक्ता तथा लिखने पर अपना पूर्णकालिक कैरियर बनाने के लिए स्वैच्छिक रूप से सेवानिवृत्त हुए। आज यूट्यूब पर इनकी कई विवेक प्रेरक वार्ताएं अपलोड की गई हैं। इन्होंने "बीइंग इंडियन इन ग्लोबल एरा" तथा "लाइफ एंड इट्स रीयल गोल" पर काफी ध्यान दिया है। अत्रे बायोटेक्नोलॉजी एंड मैनेजमेंट साइंस के शुलिनी विश्वविद्यालय में एक सलाहकार भी हैं।
विवेक आत्रेय ने अपना बचपन अधिकांश दिल्ली, लंदन और चंडीगढ़ में बिताया। उनके पिता, जय प्रकाश आत्रेय जिन्होंने भारतीय पुलिस सेवा में कार्य किया और इनकी माँ राम आत्रेय एक शिक्षाविद थीं। इनकी दो बहनें हैं, सुरुची और सुरभी, जो जुड़वां हैं।
आत्रेय नेशनल इंस्टीट्यूट ऑफ टेक्नोलॉजी, कुरुक्षेत्र से इलेक्ट्रॉनिक्स इंजीनियर के रूप में स्नातक होने के बाद सिविल सेवाओं में अग्रसर हो गए।
विवेक आत्रेय ने कॉलेज से स्नातक करने के बाद सीधे सिविल सर्विस में अपना कैरियर शुरू कर दिया था। आईएएस अधिकारी के रूप में अपने कार्यकाल के दौरान, अत्रे ने डिजिटल शासन, निवेश संवर्धन, शिक्षा, पर्यटन और खेल प्रबंधन के क्षेत्रों में कई सुधार किए। वह सीधे चंडीगढ़ आईटी पार्क के विकास निदेशक आईटी के रूप में शामिल थे।
आत्रेय ने चंडीगढ़ की ई-सम्पर्क ई-गवर्नेंस परियोजना भी शुरू की। इन्होंने आदर सम्मान और ग्राम मेन्टरिंग जैसी परियोजनाएं शुरू की। उनकी पहली पुस्तक "मूव ऑन बनी!" जो 2011 में प्रकाशित, एक काल्पनिक चरित्र "बनी कपूर" के विनोदी भाग्य के बारे में थी। जबकि दूसरी पुस्तक "दुबे जी बाउंस बैक" जो एक महत्वपूर्ण सफलता रही। साथ ही ये एक "रैंडम फोरेज़" नामक कॉलम के लेखक भी हैं जो हिंदुस्तान टाइम्स में प्रकाशित हैं।
विवेक आत्रेय एक प्रेरक वक्ता है और विवेक हाई स्कूल, ग्लिम में टेडक्स वार्ता में भी एक वक्त रह चुके है। साथ ही यह कैवल्य के सलाहकार भी हैं। आत्रेय कई समाजों और संगठनों के साथ भी शामिल है। साथ ही यह साल 1992 से वार्षिक जेपी आत्रेय क्रिकेट टूर्नामेंट का आयोजन भी करते आ रहे हैं। इनके अलावा ये चंडीगढ़ साहित्य समिति के संस्थापक सदस्यों में से एक है।
