मध्यप्रदेश के ग्वालियर जिले के मुख्यालय से करीब 70 किलोमीटर दूर, और भिण्ड जिले मे स्थापित दंदरौआ मंदिर पूरे देश मे विख्यात है। यहाँ हनुमान जी को डॉ हनुमान के नाम से जाना जाता है। यहाँ देश विदेश के हज़ारों भक्त रोज़ दर्शन के लिए आते हैं। ऐसी मान्यता है कि डॉ हनुमान उनके सभी असाध्य रोगों का सटीक इलाज करते हैं।
नृत्य की मुद्रा में है हनुमान जी की मूर्ति
दंदरौआ धाम में स्थापित हनुमान जी की मूर्ति नृत्य मुद्रा में है जो पूरे भारत देश मे कहीं नही है।
मूर्ति का इतिहास
दंदरौआ मंदिर के महंत रामदास महाराज के अनुसार प्रभु की यह मूर्ति 300 वर्ष पुरानी है और यह दिव्य मूर्ति एक तालाब में मिली थी। जिसे मिते बाबा नाम के एक संत ने यहां मन्दिर में स्तापित करवाया। तब से मूर्ति की पूजा अर्चना शुरू हो गयी।
"दर्द हरौआ" से पड़ा "दंदरौआ"
ऐसी मान्यता है कि दंदरौआ सरकार हनुमान जी श्रद्धालुओं के रोग और दर्द दूर करते है, इसलिए पहले उन्हें दर्द हरौआ कहा जाने लगा जो कि अपभ्रंश होकर दंदरौआ हो गया।
