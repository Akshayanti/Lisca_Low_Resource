कैस्पियन सागर, एशिया की एक झील है जिसे अपने वृहत आकार के कारण सागर कहा जाता है। मध्य एशिया में स्थित यह झील क्षेत्रफल के हिसाब से विश्व की सबसे बड़ी झील है। इसका क्षेत्रफल 4,30,000 वर्ग किलोमीटर तथा आयतन 78,200 घन किलोमीटर है। इसका कोई बाह्यगमन नहीं है और पानी सिर्फ़ वाष्पीकरण के द्वारा बाहर जाता है। ऐतिहासिक रूप से यह काला सागर के द्वारा बोस्फ़ोरस, ईजियन सागर और इस तरह भूमध्य सागर से जुड़ा हुआ माना जाता है जिसके कारण इसे ज्यरचना के आधार पर इसे झील कहना उचित नहीं है। इसका खारापन 1.2 प्रतिशत है जो विश्व के सभी समुद्रों के कुल खारेपन का एक-तिहाई है।
हालांकि इसपर कुछ विवाद है, बहुत से इतिहासकार मानते हैं कि कैस्पियन सागर का नाम इसके किनारे बसने वाली प्राचीन कास्पी जाति के ऊपर पड़ा था।
कैस्पियन सागर विश्व में विश्व के सभी झीलों के कुल जल का 40-44 % जल है। तुर्कमेनिस्तान, कज़ाख़स्तान, रूस, अजरबैजान, ईरान इसके तटवर्ती देश हैं। इसका उत्तरी भाग बहुत छिछला है जहाँ इसकी गहराई 5- 6 मीटर है, जबकि दक्षिणी भाग की औसत गहराई 1000 मीटर के आसपास है। कैस्पियन सागर को प्राचीन मानचित्रों में क़ाज़्विन भी कहा गया है। इसके अलावा इसे ईरान में दरया-ए-माज़ंदरान भी कहते हैं। काले सागर की ही भांति यह भी ऐतिहासिक व विलुप्त पैरा टिथाइस सागर का अवशेष है जो लगभग 55 लाख वर्षों पूर्व पृथ्वी की विवर्तनिक पर्तों की गतिविधियों के कारण भूमि-बंध हो गया था। यूरोप से आती वोल्गा नदी जो यूरोप के 20% भूमि क्षेत्र को सींचती है, कैस्पियन सागर के 80% जल का स्रोत है। इसके अलावा अन्य मुख्य स्रोत युराल नदी है। इस सागर में बहुत से द्वीप हैं, जिनमें ऑगुर्जा आडा सबसे बड़ा द्वीप है जिसकी लंबाई 47 कि.मी है।
MODIS द्वारा परिक्रमा करते टेरा द्वारा लिया गया चित्र
कैस्पियन सागर तट,तुर्कमेनिस्तान
कैस्पियन सागर तट, बंदर अंजलि, ईरान
