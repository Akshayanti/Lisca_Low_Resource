चन्द्रकान्त राजू  भारत के कम्प्यूटर विज्ञानी, गणितज्ञ, भौतिकशास्त्री, शिक्षाशास्त्री, दार्शनिक एवं बहुज्ञ अनुसंधानकर्ता हैं। सम्प्रति वे नयी दिल्ली के सभ्यता अध्ययन केन्द्र से जुड़े हुए हैं। भारत के प्रथम सुपरकम्प्यूटर 'परम' में उनका उल्लेखनीय एवं प्रमुख योगदान रहा।
श्री चन्द्रकान्त राजू का जन्म मध्य प्रदेश के ग्वालियर में हुआ था। उन्होने सन् 1973 में मुम्बई के विज्ञान संस्थान से विज्ञान में स्नातक की उपाधि प्राप्त की। मुम्बई के ही प्रगत गणित अध्ययन केन्द्र से सन् 1975 में एमएससी किया। उन्होने सन् 1980 में कोलकाता स्थित भारतीय सांख्यिकी संस्थान से पीएचडी की।
उन्होने मुख्यत: गणित और भौतिकी पर बहुत सी पुस्तके एवं लेख लिखी हैं। उन्होने विज्ञान के दर्शन एवं इतिहास पर भी बहुत कुछ लिखा है। श्री राजू के अधिकांश विश्वास एवं धारणाएं बहुत विवादस्पद रहीं हैं।
चन्द्रकान्त राजू के विज्ञान तथा गणित से सम्बन्धित प्रमुख विचार निम्नलिखित हैं-
