"शहीद मेला" देश में शहीदों की याद में लगने वाला सबसे लंबी अवधि का मेला है जो कि 19 दिनों तक मैनपुरी जनपद के बेवर नामक स्थान पर लगता है|इस मेले में शहीद देशभक्तों को याद किया जाता है|
वर्ष 1942 का समय था उस समय देश पराधीन था| महात्मा गांधी ने ब्रिटिश सरकार के विरूद्ध "भारत छोड़ो आन्दोलन" छेड़ रखा था| वे भारत को पूर्ण रूप से स्वतंत्र देखना चाहते थे| "'भारत छोड़ो आन्दोलन"' के कारण विभिन्न स्थानों पर ब्रिटिश सत्ता के विरूद्ध भारतीय जनमानस द्वारा जन-जागरण,जुलूस, विदेशी सामानों के बहिष्कार के द्वारा तीव्र विरोध हो रहे थे इसी क्रम में उत्तर प्रदेश के मैनपुरी जिले के बेवर नामक स्थान पर 15 अगस्त 1942 को जूनियर हाईस्कूल, बेवर के कुछ उत्साही युवा छात्र हाथों में तिरंगा थामे जूलुस निकाल रहे थे। ये जुलूस नारे लगाते और झंडा-गान गाते हुए थाना बेवर पर आकर रूक गया। बेवर थाने पर झंडा फहराने का दृढ़ निश्चय कर चुके छात्र-दल पर अचानक ही पुलिस ने गोली चला दी जिससे कारण सातवीं कक्षा में पढ़ने वाले 14 वर्षीय छात्र कृष्ण कुमार, जमुना प्रसाद त्रिपाठी और सीताराम गुप्त की घटनास्थल पर ही मृत्यू हो गई | इन शहीदों की स्मृति में ही सन् 1972 से प्रतिवर्ष ""शहीद मेला"" का आयोजन होता है। 
स्वाधीनता सेनानी और भोगांव, से दो बार विधायक रहे स्व0 जगदीश नारायण त्रिपाठीने वर्ष 1972 से "'शहीद मेला"' के द्वारा शहीदों की स्मृतियों को जीवन्त रखने की शुरुआत की थी। तब से ही यह मेला प्रतिवर्ष जंग-ए-आजा़दी के शहीदों की स्मृतियां संजोकर कर युवा पीढ़ी को रोमांचित करता रहा है| वर्तमान में "'शहीद मेला"' के संयोजक इं0 "'राज त्रिपाठी"' की देखरेख में यह मेला कारवां की तरह आगे बढ़ रहा है|
बेवर, मैनपुरी में चलने वाले इस ""शहीद मेला"" में जंग-ए-आजा़दी में शामिल सभी महानायकों को शिद्दत से याद किया जाता है। 19 दिन तक चलने वाले इस मेले में प्रत्येक दिन विभिन्न लोक सांस्कृतिक- सामाजिक कार्यक्रम जैसे - शहीद प्रदर्शनी, नाटक, फोटो प्रदर्शनी, शहीद परिजन सम्मान समारोह, रक्तदान शिविर, स्वतंत्रता सेनानी सम्मेलन, लोकनृत्य प्रतियोगिता, पत्रकार सम्मेलन, कवि सम्मेलन, राष्ट्रीय एकता सम्मेलन आदि आयोजित होते हैं 
वर्ष 1994 में थाना-बेवर, जिला-मैनपुरी के सामने "शहीद मंदिर" का निर्माण किया गया यहां तीनों अमर शहीदों की समाधि भी हैं। इस अनोखे ""शहीद मंदिर"" में इन 3 अमर शहीदों के साथ ही अन्य 2 शहीदों की प्रतिमाएं भी हैं एक क्रांतिकारियों के द्रोणाचार्य कहे जाने वाले ,मातृवेदी नामक गुप्त संस्था के संस्थापक व मैनपुरी एक्शन के अगुवा पंडित गेंदालाल दीक्षित एवं दूसरी नवीगंज नगर के शहीद कुंवर देवेश्वर तिवारी की प्रतिमाएं भी स्थापित हैं इसके अलावा अन्य यहां 21 महापुरूषों की प्रतिमाएं भी लगी हुई हैं। देश में एक मंडप के तले जंग-ए-आजा़दी के योद्धाओं की यादों को संजोने वाला यह इकलौता मंदिर है
