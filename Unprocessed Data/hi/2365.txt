वर्तमान में भारतीय जनता पार्टी उत्तर प्रदेश के पंचायत प्रकोष्ठ के प्रदेश संयोजक बृजेश सौरभ, भारत के उत्तर प्रदेश की पंद्रहवी विधानसभा सभा में अत्यंत तेज तर्रार एवम् प्रभावशाली विधायक रहे। 2007 उत्तर प्रदेश विधान सभा चुनाव में इन्होंने उत्तर प्रदेश के प्रतापगढ़ जिले के गड़वारा विधान सभा निर्वाचन क्षेत्र से बसपा की ओर से चुनाव में भाग लिया और तत्कालीन कैबिनेट मंत्री राजाराम पांडेय को बडे अंतर से पराजित किया। 
पिता की डांट से नाराज होकर 10 रु. घर से लेकर निकलकर मुकाम हासिल वाले शख्स बृजेश मिश्र "सौरभ" की तेज तर्रार नेतृत्व क्षमता को पहचानते हुए भाजपा ने पंचायत प्रकोष्ठ का प्रदेश संयोजक बनाया है। बृजेश 9 भाई-बहनों में 6 नंबर पर थे। लखनऊ के निशातगंज में रहने वाले बृजेश का मूल निवास प्रतापगढ़ है। वह 6 भाइयों और 3 बहनों में 6th नंबर पर हैं। पिता हीरालाल मिश्र स्वतंत्रता संग्राम सेनानी थे। खेती के लिए पिता हर भाई को अलग-अलग जिम्मेदारी देते थे। ये अपना काम समय पर कभी पूरा नहीं कर पाते थे, जिसे लेकर डांट पड़ती थी।
बृजेश क्रिकेट का शौकीन थे। एक बार क्रिकेट खेलने के लिए इलाहाबाद जाना था। किराए के पैसे नहीं थे। घर से झूठ बोलकर किताब खरीदने के लिए 20 रुपए मांगे और बिना बताए इलाहाबाद चले गये, टूर्नामेंट खत्म होने के 2 दिन बाद जब लौटे तो पिता ने घर में घुसने नहीं दिया। खाना-पानी बंद कर दिया। 10 रुपए खर्च हो गए थे। बचे हुए 10 रु. लेकर लखनऊ जाने वाली पैसेंजर ट्रेन पकड़ ली।
लखनऊ पहुंचने के बाद भूख लगी थी, 7 रु. खाने में खर्च कर दिये। अब बृजेश के पास 3 रु. बचे। उसी समय प्लेटफार्म पर एक हॉकर दिखा। उससे 3 रुपए का 25 अखबार खरीदा और बेचने लगे। डेढ़ रुपए का फायदा हुआ। इसके बाद हॉकर से बात की और अगले दिन से वह बृजेश को 100 कॉपी देने को तैयार हो गया।
4 दिन बाद राष्ट्रीय स्वयं सेवक संघ का कार्यालय ढूंढ़ना शुरू किया। यहां पिता के मित्र संकठा प्रसाद सिंह रहते थे। बृजेश सौरभ संघ कार्यालय पहुंचे। वहां मौजूद एक स्वंयसेवक ने इनसे पहले 4 बाल्टी पानी भरवाया, फिर संकठा प्रसाद से मिलवाया। उस समय वे राष्ट्रीय महामंत्री किसान संघ थे। बृजेश ने कहानी सुनाई तो वे अपने साथ इन्हे रखने को तैयार हो गए। उन्होने बृजेश सौरभ का एडमिशन 10वीं में कराया।
बृजेश सौरभ ने जब बीए के लिए लखनऊ विश्वविद्यालय में एडमिशन लिया, उस दौरान सालों से छात्र संघ चुनाव पर रोक लगी थी। इसके लिए छात्र आन्दोलन कर रहे थे। ये भी उसमें शामिल हो गये। उस समय के तत्कालीन एसपी ने छात्रों से अभद्रता से बात की तो बृजेश मिश्र "सौरभ" ने उन्हें थप्पड़ मार दिया। जिसके बाद पुलिस ने उन्हे जमकर पीटा। उस समय कांग्रेस की सरकार थी, मुलायम सिंह राजनीति में मुकाम बनाने के लिए संघर्ष कर रहे थे। लाठी चार्ज की बात सुनकर वे बृजेश सौरभ को देखने आए और इलाज के लिए 2 हजार रुपए भी दिए। उन्होंने कहा था- आप लोगों का आन्दोलन कांग्रेस की सरकार गिराने में सबसे बड़ा काम करेगा। बृजेश के इस प्रयास के बाद एल.यू के इतिहास में पहली बार चुनाव निशान पर हुआ चुनाव और एमए फर्स्ट ईयर के दौरान बृजेश सौरभ ने लखनऊ विश्वविद्यालय से महामंत्री का चुनाव लड़ा। विपक्षियों ने इन्ही के नाम का एक दूसरा प्रत्याशी मैदान में उतार दिया। वी.सी. के घेराव करने के बाद दोनों लोगों को अलग-अलग चुनाव निशान मिला। चुनाव में 70 हजार का खर्च आया। दोस्तों और परिचितों ने मिलकर यह खर्च किया। 3 गुना से अधिक वोटों से चुनाव जीता।
संघ परिवार से जुड़े रहने के कारण बृजेश मिश्र "सौरभ" की पहचान बीएसपी के राष्ट्रीय महासचिव सतीश चन्द्र मिश्रा से थी। 2007 में बीएसपी के टिकट से प्रतापगढ़ की गड़वारा विधानसभा से विधायक बना। 2012 के चुनाव में बसपा सुप्रीमो ने बृजेश का टिकट काट दिया। इसके बाद बृजेश सौरभ पूर्ण रूप से बीजेपी में आ गये। योगी सरकार ने भाजपा पंचायत प्रकोष्ठ का प्रदेश संयोजक की जिम्मेदारी सौंपी है।
कहते हैं कि किसी भी काम को करने का जज्बा अगर इंसान में हो तो वो काम पूरा ही हो जाता है। पर काम पूरा करने के लिए आत्म विश्वास और दिलेरी हर किसी में नहीं होती और जिसमें होती है सफलता उसके कदम जरूर चुमती है। जी हां इसी तरह की दिलेरी का परिचय दिया था प्रतापगढ़ जिले के पूर्व बसपा विधायक बृजेश मिश्र सौरभ ने जब पूर्व विधायक की दिलेरी से दर्जनों पशुओं को तस्करों के हाथ से बचाया जा सका। जिसके लिए पूर्व विधायक ने तस्करों से डटकर मुकाबला किया और तस्करों की फायरिंग के जवाब में मोर्चा संभालते हुए तस्करों को खदेड़ डाला। हालांकि बृजेश मिश्र उस समय तक भाजपा में शामिल हो गये थे और यूपी में भाजपा का जनाधार बढ़ाने का काम कर रहे थे। 
दर असल उस समय कानून की नजरों के नीचे पशुतस्करी का गोरखधंधा खूब फल-फूल रहा था, इस काम को चुप-चाप अंजाम दिया जाता था। पुलिस महकमे से जुड़े हुए लोग इस धंधे को बढ़ावा दे रहे थे। भाजपा नेता और इलाके के पूर्व विधायक बृजेश सौरभ परिवर्तन यात्रा की तैयारियों का जायजा लेकर वापस लौट रहे थे। इसी दौरान उन्होंने जंगल की तरफ से दर्जन भर गायों और बैलों को पीटते हुए ला रहे लोगों को रोक लिया। 
इसके बाद जब उनसे पशुओं के बारे में जानकारी ली गई तो उन लोगों ने हथियार निकाल लिए। मौके पर पूर्व विधायक और नेता के सुरक्षाकर्मियों ने भी मौर्चा संभाल लिया और उसके बाद पशुतस्कर हवा में फायरिंग करते हुए वहां से फरार हो गए।
प्रतापगढ़ के अन्तू स्टेशन के पास 13 वर्ष पहले हुई अधिवक्ता राघवेन्द्र सिंह की हत्या के मामले में भोपाल न्यायालय ने पूर्व विधायक बृजेश मिश्र सौरभ सहित 4 लोगों को सन् 2018 में बाइज्जत बरी कर दिया।
इस मामले में पूर्व विधायक बृजेश मिश्र "सौरभ", उनके छोटे भाई महेश मिश्र, चचेरे भाई हरिशंकर एवं सौरभ के चालक गोपीनाथ मिश्र को आरोपी बनाया गया था।
पुलिस ने घटना की रात में ही महेश मिश्र, हरिशंकर मिश्र एवं गोपी मिश्र को गिरफ्तार कर लिया। 11 माह के बाद तीनों को लखनऊ हाईकोर्ट ने जमानत पर रिहा कर दिया था। भोपाल सत्र न्यायालय में चले मुकदमे में गवाहों के बयान एवं सबूतों को देखते हुए कोर्ट ने पूर्व विधायक बृजेश मिश्र "सौरभ" सहित चारों आरोपियों सन् 2018 में बाइज्जत बरी कर दिया।
सत्य परेशान हो सकता है,परंतु पराजित नहीं: बृजेश सौरभ
पूर्व विधायक बृजेश मिश्र “सौरभ” ने कहा कि उन्हें इस हत्याकांड में साजिशन फंसाया गया था।ये बात उस समय मैंने कहा था और पूरे तेरह वर्ष बाद माननीय न्यायालय ने उनके 13 वर्ष पूर्व किये गए दावे को सच माना और निर्दोष बताया। हलांकि उन्होंने ये स्वीकार किया कि इस आरोप से उनका बहुत नुकसान हुआ है। फिर भी आज वो खुश हैं कि आज 13 वर्ष बाद सत्य की विजय हुई। बडे भाई जिला पंचायत सदस्य एवं अधिवक्ता महेश मिश्र ने कहा था कि राजनीतिक प्रतिद्वंद्विता के कारण पूर्व विधायक बृजेश मिश्र "सौरभ" सहित चारों लोगों को इस हत्या कांड में फंसाया गया था। इस षड्यंत्र के कारण परिवार को भारी नुकसान उठाना पड़ा। मुकदमें के दौरान परिवार को तमाम झंझावातों को झेलना पड़ा।लेकिन अंत में सत्य की विजय हुई।
10 अगस्त् सन् 2018 को बृजेश सौरभ ने भगीरथ प्रयास के परिणामस्वरूप अपने जनपद प्रतापगढ को मेडिकल कालेज की संस्तुति दिलवायी।
