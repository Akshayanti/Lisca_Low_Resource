आधुनिक डायरेक्ट सेलिंग के अंतर्गत ऐसी बिक्रियाँ आतीं हैं जो पार्टी योजना, एक एक करके प्रदर्शन और अन्य व्यक्तिगत संपर्क व्यवस्था या अंतर्जाल के द्वारा की जातीं हैं।कुछ सूत्रों से ज्ञात होता है कि डायरेक्ट सेलिंग या प्रत्यक्ष बिक्री सीधा व्यक्तिगत प्रदर्शन, प्रस्तुति, उत्पादों या सेवाओं अथवा दोनों की बिक्री अपने घर परिवार के तथा परिचितों से करना है।एफटीसी के अनुसार प्रत्यक्ष बिक्री एक ऐसी विधि है जो व्यक्ति से व्यक्ति बिक्री पर निर्धारित है। यह रीटेल से अलग सोशल मीडिया के द्वारा या विक्रयकर्ता के द्वारा की जाती है।प्रत्यक्ष बिक्री दो प्रकार के व्यावसायिक प्रारूपों में कार्य करत है: सिंगल लेवल मार्केटिंग जहाँ एक डायरेक्ट सेलर कंपनी का सामान क्रय या विक्रय करके पैसे कमा सकता है या मल्टी लेवल मार्केटिंग जिसमें वह सामान क्रय विक्रय तथा नए डायरेक्ट सेलर्स को लाकर और उनके क्रय विक्रय पर भी पैसा कमा सकता है।डायरेक्ट सेलिंग व्यवसाय में भारत में अपार संभावनाएं हैं। पूरे दुनियाभर में भारत प्रत्यक्ष बिक्री के मामले में 11वें पायदान पर तथा इससे प्राप्त राजस्व के मामले में 23 वें स्थान पर है। 2008-09 के सर्वे के अनुसार यह व्यवसाय 33300 मिलियन का था। व्यवसाय को पारदर्शी बनाने हेतु इण्डियन डायरेक्ट सेलिंग असोसिएशन का भी निर्माण हुआ जिसमें कुछ कम्पनियां सम्मिलित हैं। साथ ही सितंबर 2016 में भारतीय राजपत्र में प्रत्यक्ष बिक्री के नियमों का लेखन भी हुआ।
