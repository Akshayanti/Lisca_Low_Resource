रवींद्रनाथ रामपॉल  एक वेस्टइंडीज के क्रिकेट खिलाड़ी है। ये भारतीय मूल के पहले ऐसे तेज गेंदबाज है जो वेस्टइंडीज के लिए अंतर्राष्ट्रीय स्तर पर खेलते हो। ये वेस्टइंडीज टीम के लिए टेस्ट, वनडे क्रिकेट और साथ ही टी 20 क्रिकेट भी खेलते है। रवि रामपॉल आईपीएल में बैंगलोर की फ्रैंचाइज के लिए 2013 के सीजन में खेले थे। रामपॉल वेस्टइंडीज टीम के लिए दाहिने हाथ से तेज गेंदबाजी और बाएं हाथ से बल्लेबाजी भी करते है ये मुख्य रूप से गेंदबाजी के लिए जाने जाते है।
रवि रामपॉल का जन्म 15 अक्टूबर 1984 को त्रिनिदाद और टोबैगो के प्रेयसाल में हुआ था। इन्होंने पहली बार क्रिकेट घरेलू क्रिकेट मैच त्रिनिदाद और टोबैगो की क्रिकेट टीम के लिए 2000 में खेला था। रामपॉल अभी भी त्रिनिदाद और टोबैगो टीम के लिए खेलते है। इसके अलावा ये आयरलैंड के लिए भी सन 2008 में खेले थे। साथ ही रामपॉल बारबाडोस क्रिकेट टीम और सूरे काउंटी टीमों के साथ भी खेल चुके है। भारत में खेली जाने वाली आईपीएल में ये बैंगलोर की फ्रेंचाइजी रॉयल चैलेंजर्स बैंगलोर के लिए 2013 से 2014 तक खेले थे।
वेस्टइंडीज क्रिकेट टीम के इस खिलाड़ी ने अपने अंतर्राष्ट्रीय क्रिकेट कैरियर की शुरुआत 26 नवम्बर 2009 को ऑस्ट्रेलियाई टीम के खिलाफ टेस्ट मैच खेलकर की थी। इसके अलावा इन्होंने अपना अंतिम टेस्ट मैच 13 नवम्बर 2012 को बांग्लादेश के खिलाफ खेला था। रामपॉल ने अपने वनडे क्रिकेट कैरियर की शुरुआत 22 नवम्बर 2003 को ज़िम्बाब्वे के खिलाफ की थी और अंतिम वनडे मैच में ये 07 नवम्बर 2015 को श्रीलंकाई क्रिकेट टीम के खिलाफ खेलते हुए नजर आये थे। 
रवि रामपॉल ने अपने 2012 से 2012 तक के टेस्ट क्रिकेट कैरियर में कुल 18 टेस्ट मैच खेले है जिसमें इन्होंने 49 विकेट चटकाए है जबकि ये बल्लेबाजी के लिए भी जाने जाते है तो इन्होंने 335 रन भी बनाये थे जिसमें इनका सर्वाधिक प्रदर्शन 40 रनों की नाबाद पारी खेली थी। इसके अलावा इनकी सबसे अच्छी गेंदबाजी प्रदर्शन 48 रन देकर 4 सफलताएं ली थी ये अपने टेस्ट कैरियर में एक बार भी पारी में 5 या इससे ज्यादा विकेट नहीं ले पाये थे।
रवि रामपॉल ने टेस्ट क्रिकेट तो कम ही खेल पाये लेकिन इन्होंने वनडे क्रिकेट मैच 92 मैच खेले जिसमें एक बार इन्होंने भारत के खिलाफ नाबाद बल्लेबाजी करते हुए 86 रनों की पारी खेली थी और वो मैच वेस्टइंडीज क्रिकेट टीम को जिताया था।
इन्होंने अपने 92 वनडे क्रिकेट मैचोंं में कुल 362 रन बनाए थे जबकि 117 विकेट भी अपनी झोली में डाले थे इसमें इनका वनडे में सर्वाधिक प्रदर्शन 49 रन देकर 5 विकेट लिए थे इसके अलावा इन्होंने एक बार और 5 विकेट लिए थे।
रवि रामपॉल ने अपने शुरूआती समय में 130 किलोमीटर प्रति घण्टे से दाहिने हाथ से गेंदबाजी करते थे लेकिन बाद में इन्होंने अपनी गेंदबाजी की गति में बदलाव करते रहे और धीरे - धीरे 140 किलोमीटर प्रति घण्टे की रफ्तार तक पहुंच गए।
