सांवर लाल जाट एक भारतीय राजनेता थे। अजमेर लोकसभा संसदीय क्षेत्र से भाजपा के सांसद थे। पहले ये राजस्थान सरकार में केन्द्रिय मंत्री थे। वो राजस्थान विधानसभा में अजमेर जिले की नसीराबाद विधानसभा क्षेत्र से विधायक थे। उन्होंने सोहलवीं लोकसभा का चुनाव अजमेर से जीता था।
साँवरलाल जाट का जन्म सन् 1955 में राजस्थान राज्य के अजमेर जिले के गोपालपुरा नामक गाँव में हुआ था। उन्होंने वाणिज्य में स्नातकोत्तर करने के बाद राजस्थान विश्वविद्यालय में शिक्षक का कार्य भी किया था। सांवर लाल का निधन 09 अगस्त 2017 को राजधानी दिल्ली में एक अस्पताल में हो गया। सांवर पिछले महीने की 23 जुलाई को जयपुर में भाजपा अध्यक्ष अमित शाह के एक कार्यक्रम में बेहोश होकर गिर पड़े थे इसके चलते उन्हें पहले जयपुर में भर्ती कराया था बाद में दिल्ली भेजा गया था। डॉक्टरों ने सांवर लाल जाट को दिल का दौरा यानी हार्ट अटैक बताया है और इन्होंने आखिरी सांस 09 अगस्त को ली। 
वो 9वीं, 10वीं, 11वीं और 12वीं राजस्थान विधानसभा के अजमेर जिले की भिनाई विधानसभा क्षेत्र से सदस्य रहे। वो 1993, 2003 और 2013 में राजस्थान सरकार में मंत्री बने। राजस्थान की 14वीं विधान सभा में जाट नसिराबाद विधान सभा से चुने गये और 20 दिसम्बर 2013 को उन्होंने राजस्थान के केन्द्रिय मंत्री की शपथ ग्रहण की।
