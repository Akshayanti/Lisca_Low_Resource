बांग्लादेश का ध्वज बांग्लादेश का राष्ट्रीय ध्वज है, जिसे 17 जनवरी 1972 में अपनाया गया था। ध्वज में एक हरे पृष्ठभूमि पर एक लाल गोला है जो उत्तोलक के ओर है, ताकि फहराते समय केंद्रित दिखाई दे। लाल गोला बांग्लादेश पर सूर्योदय को दर्शाता है और स्वतंत्रता संग्राम में शहीद हुए लोगों के बहाए गए खून का प्रतीक है। हरा पृष्ठभूमि बांग्लादेश के हरे-भरे ज़मीन का प्रतीक है।     
ध्वज 1971 के बांग्लादेश के स्वतंत्रा युद्ध के दौरान उपयोग किए गए ध्वद पर आधारित है, जिसमें लाल गोले के अंदर पीले रंग का मानचित्र था। 1972 में इसे हटा दिया गया क्योंकि मानचित्र को ध्वज के दोनों ओर दर्शाना कठिन था। 
ध्वज का पहला संस्करण को ढाका विश्वविद्यालय के छात्रों के समूह, स्वाधीन बांग्ला बिप्लबी परिषद, ने 6 जून 1970 को बनाया था। इसे ढाका के बड़े कारोबारे क्षेत्र के एक व्यापारी द्वारा दान किए गए कपड़ों से बनाया गया था। 
2 मार्च 1971 को ध्वज के प्रारंभिक संस्करण को छात्र नेता अब्दुर राब ने फहराया था, जो उस समय ढाका विश्वविद्यालय छात्रसंघ के उपाध्यक्ष थे। 
सीआईए वर्ल्ड फ़ैक्टबुक के अनुसार, हरा पृष्ठभूमि बांग्लादेश के हरे-भरे वनस्पति को दर्शाता है।13 जनवरी 1972 को ध्वज को बदला गया और केंद्र के गोले से मानचित्र को हटाया गया और लाल गोले को उत्तोलक की ओर रखा गया। केंद्र का लाल गोला स्वतंत्रता संग्राम में बांग्लादेशियों द्वारा बहाए गए खून का प्रतीक है। 
बांग्लादेश के सरकार के दिशा निर्देशों के अनुसार, राष्ट्रीय ध्वज के विनिर्देश इस प्रकार हैं:
बांग्लादेश का राष्ट्रीय ध्वज सभी कार्य दिवसों पर महत्वपूर्ण सरकारी भवनों और कार्यालयों पर फहराया जाता है, जैसे राष्ट्रपति भवन, विधानपालिका भवन, आदि। सभी मंत्रालयों, सचिव भवनों, न्यायालयों, पुलिस स्टेशनों, आदि दफ़्तरों पर भी फहराया जाता है। राज्य मंत्री और उपमंत्री अपने मोटर वाहनों और जहाज़ों पर ध्वज लहरा सकते हैं।
निम्नलिखित व्यक्तियों का अपने आधिकरिक निवास पर ध्वज पहराना अनिवार्य है:
निम्नलिखित व्यक्तियों को अपने मोटर वाहनों और जहाज़ों पर ध्वज लहराने का अधिकार है:
बांग्लादेश का राष्ट्रीय ध्वज को सार्वजनिक और निजी इमारतों और बांग्लादेशी दूतावासों पर इन दिनों पर फहराया जाता है:
निम्नलिखित दिनों पर बांग्लादेशी ध्वज को आधा फहराया जाता है:
16 दिसंबर 2013 को 42वें विजय दिवस के अवसर पर, ढाका के शेर-ए-बांग्ला के राष्ट्रीय परेड मैदान पर 27,117 लोगों ने मिलकर एक "मानव ध्वज" बनाया था जो उस समय गिनीज़ वर्ल्ड रिकॉर्ड्स में दुनिया का सबसे बड़ा मानव ध्वज के रूप दर्ज किया गया था।
