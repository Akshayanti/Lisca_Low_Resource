खुमुकचम संजीता चानू भारत की एक भारोत्तोलन खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा के 48 किलोग्राम वर्ग में स्वर्ण पदक प्राप्त किया। उन्होंने कुल 173 किलो वजन उठाया, जिसमें 77 स्नैच में और 96 क्लीन एण्ड जर्क में था। वह मणिपुर के काकचिंग जिले से नाता रखती हैं।
उन्होंने 2006 में भारोत्तोलन को अपने व्यवसाय के रूप में चुना। उनकी गिनती भारत के अग्रणी महिला भारोत्तोलकों में की जाती है। वह कुंजरानी देवी को अपना आदर्श मानती हैं।
संजीत चानू ने ग्लासगो में हुए 2014 राष्ट्रमण्डल खेलों में भारोत्तोलन स्पर्धा के 48 किलोग्राम वर्ग में स्वर्ण पदक प्राप्त किया। उन्होंने कुल 173 किलो वजन उठाया, जिसमें 77 स्नैच में और 96 क्लीन एण्ड जर्क में था। संजीता का 77 किग्रा स्नैच ने न्वाकोलो के राष्ट्रमण्डल खेलों के कीर्तिमान की बराबरी की।
उन्होंने ऑस्ट्रेलिया के गोल्ड कोस्ट में आयोजित 2018 राष्ट्रमण्डल खेलों में महिला 53 किग्रा श्रेणी में स्वर्ण जीतकर लगातार दूसरा स्वर्ण जीता। 
