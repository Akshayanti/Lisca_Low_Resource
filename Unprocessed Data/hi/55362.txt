सायन दुर्ग एक पहाड़ी किला है जो भारत के मुम्बई शहर में स्थित है। इसका निर्माण तात्कालीन बंबई के गवर्नर जेरार्ड अङ्गिएर द्वारा 1669 से 1677 के बीच ब्रिटिश ईस्ट इंडिया कंपनी के शासन के तहत करवाया गया था।. इसे एक शंकु आकार की पहाड़ी के ऊपर बनाया था। अपने निर्माण के समय किले की क्रीक के उत्तर में इसे ब्रिटिश आयोजित परेल द्वीप और पुर्तगाली आयोजित सालसेट द्वीप के बीच सीमा के रूप में चिन्हित किया था। 1925 में ग्रेड वन विरासत संरंचना के रूप में अधिसूचित किया गया था। 

यह छोटी पहाड़ी सायन रेलवे स्टेशन से 500 मीटर की दूरी पर है। पहाड़ी के तल पर पंडित जवाहर लाल नेहरू उद्यान है और साथ ही भारतीय पुरातत्व सर्वेक्षण का मुम्बई सर्किल कार्यालय भी बना हुआ है। आस पास में रीवा किला और सिवरी किला है। 
वर्तमान में यह अत्यन्त जीर्ण अवस्था में है। यहां टूटी हुई पत्थर की सीढ़ियाँ, बिखरे हुए दीवारों और खंडहरों, के अलावा कुछ नहीं मिलता है। हर स्थान पर वनस्पति ने अपना साम्राज्य बना रखा है। किले की दीवार के उपर एक छोटा सा कमरा है। कई रास्तों की श्रृंखला से उस कमरे तक पहुँचा जा सकता है। इस किले से ठाणे के नमक पट्टल का दॄश्य दिखाई देता है। 2009 में किले का मरम्मत एवं अनुरक्षण कार्य आरम्भ हुआ था लेकिन धन की कमी के कारण बीच में ही काम बंद कर दिया गया था।
