 परमाणु युद्ध के निरोध के समर्थक अंतर्राष्ट्रीय चिकित्सक ) एक वैश्विक संगठन है जिसकी स्थापना 1980 में संयुक्त राज्य अमेरिका के बोस्टन नगर में हुई थी। इसे 1985 में नोबेल शांति पुरस्कार से सम्मानित किया गया।
हृदय विशेषज्ञ चिकित्सक बर्नहार्ड लॉउन और एव्जेनी चाज़ोव का परिचय 1960 के दशक में हुआ। वे दोनों परमाणु युद्ध के वैद्यकीय पहलुओं के बारे में चिंतित थे। लॉउन संयुक्त राज्य अमेरिका से और चाज़ोव सोवियत संघ के थे, जो द्वितीय विश्व युद्ध और शीतयुद्ध के समय विपरीत समूहों के देश थे। इन्होंने एक अंतरराष्ट्रीय संगठन बनाया जो कि परमाणु हथियारों की दौड़ का विरोध करना चाहता था। स्थापना के तुरंत बाद 1985 में 40 देशों में संगठन के 1,35,000 सदस्य थे, जिनमें संयुक्त राज्य अमेरिका में 28,000 और सोवियत संघ में 60,000 शामिल थे। संगठन ने परमाणु युद्ध के परिणामों के बारे में दुनिया को बताने के लिए वार्षिक सम्मेलन आयोजित किए। 
व्यापक परमाणु विस्फोट के कारण सूर्य का प्रकाश पृथ्वी तक पहुंचने से रुक सकता है। तापमान में होने वाली गिरावट का कारण "परमाणु शीतकाल" हो सकता है। संगठन ने परमाणु परीक्षण प्रतिबंध की सिफारिश की और मांग की कि महान देशों को संघर्ष स्थितियों में पहले परमाणु हथियार के उपयोग से दूर रहना चाहिए।
