9-2-11 हिन्दी भाषा का पहला चिट्ठा है। यह आलोक कुमार द्वारा 21 अप्रैल 2003 को शुरु किया गया था। यह यूनिकोड हिन्दी में ब्लॉग बनाने का पहला प्रयास था। नौ-दो-ग्यारह एक निजी चिट्ठा था जिस पर आलोक आम तौर पर अपने हिन्दी सम्बंधी प्रयोगों के बारे में डायरी की तरह प्रविष्टियाँ लिखते थे। समय के साथ-साथ हिन्दी के अन्य चिट्ठे भी आए और इनकी सँख्या बढ़ती गई। 28 नवम्बर 2003 को आलोक ने इसे अपने डोमेन देवनागरी.नेट पर स्थानांतरित कर दिया।
