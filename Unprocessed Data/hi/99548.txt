मारवाड़ी भारत का एक प्रमुख व्यापारिक समुदाय है, जो भारत के राजस्थान के मारवाड़ क्षेत्र से निकला दक्षिण एशियाई जातीय-भाषाई समूह हैं। इनकी भाषा, जिसे मारवाड़ी भी कहा जाता है, राजस्थानी भाषा का अंग है।
मारवाड़ी राजपूत साम्राज्यों के काल से ही अंतर्देशीय व्यापारियों के रूप में और बाद में औद्योगिक उत्पादन और अन्य क्षेत्रों में निवेशकों के रूप में एक बेहद सफल व्यापारिक समुदाय रहा है। आज, वे देश के कई बड़े मीडिया समूहों को नियंत्रित करते हैं। हालांकि आज ये समुदाय पूरे भारत और नेपाल में फैल गया, लेकिन ऐतिहासिक रूप से ये कलकत्ता और मध्य और पूर्वी भारत के पहाड़ी इलाकों में सबसे अधिक केंद्रित थे।
मारवाड़ी शब्द का सम्बंध भारत में दक्षिण- पश्चिम राजस्थान के जोधपुर क्षेत्र की पूर्व रियासत मारवाड़ से है। इस क्षेत्र से निकले व्यवासियों को उनके मूल क्षेत्र के कारण मारवाड़ी कहा जाने लगा था, जो बाद में सामान्य रूप से राजस्थानी लोगों के लिए एक पदनाम के रूप में विकसित हुआ। यह भी है इसका उपयोग विशेष रूप से कुछ जातियों के संदर्भ में किया जाता है जो बानिया जातीय श्रेणी में आते हैं। उन समुदायों में सबसे प्रमुख है अग्रवाल, खंडेलवाल, महेश्वरी और ओसवाल। 

