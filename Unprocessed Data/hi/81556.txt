
लगभग 170; बैंकसिया जातियों की सूची 
Sirmuellera KuntzeIsostylis Spach
बैंकसिया लगभग 170 जातियों वाला बनफूलों और उद्यानों में लगाने के लिये लोकप्रिय फूलदार पौधों का एक वंश है जिसकी जातियाँ ऑस्ट्रेलिया में पाई जाती हैं। यह वंश प्रोटियेसीए नामक कुल का सदस्य है। यह अपने विशेष तिनकेदार फूलों और शंकुओं से आसानी से पहचाना जा सकता है। इसकी जातियाँ छोटी झाड़ों से लेकर 30 मीटर लम्बें वृक्षों तक के रूप में मिलती हैं। वे ऑस्ट्रेलिया के वर्षावनों से लेकर अर्ध-शुष्क इलाक़ों तक में पाई जाती हैं लेकिन ऑस्ट्रेलिया के रेगिस्तानों में पनप नहीं पाती।
भारी मात्रा में मधु पैदा करने वाले यह फूल ऑस्ट्रेलियाई जंगलों की खाद्य शृंखला में महत्वपूर्ण किरदार निभाते हैं। पक्षी, चमगादड़, चूहे, पॉसम, मक्खियाँ और कई अन्य प्राणी इसका पान करते हैं। ऑस्ट्रेलिया में इनके फूलों की बेच-ख़रीद भी एक बड़ा उद्योग है। कई वनित क्षेत्रों में वृक्ष गिराने, बिमारियों के फैलने और आग के कारण इसकी कुछ जातियाँ विलुप्ति के ख़तरे में हैं।
एक बैंकसिया शंकु जिसपर फूल जोड़ो में विकसित हो रहे हैं
एक बैंकसिया फूल से मधु पीती लॉरीकीट चिड़िया
ऑस्ट्रेलिया के बर्मा रोड उद्यान में जलने के बाद फिर से उगता एक बैंकसिया का पेड़
यह 'बैंकसिया मीडिया' नामक जाति की बौनी नस्ल का फूल है, जो ऑस्ट्रेलिया में लोकप्रिय है
