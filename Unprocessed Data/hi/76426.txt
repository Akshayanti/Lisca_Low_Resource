576i एसडीटीवी 1080i
जीजाजी छत पर हैं एक भारतीय हिन्दी हास्य धारावाहिक है। यह कहानी है एक लड़की, इलायची और एक असहाय किरायदार पंचम की। एडिट II प्रोडक्सन इस धारावाहिक के निर्माता हैं। 9 जनवरी, 2018 से यह धारावाहिक प्रसारित होती आ रही है।
मुरारी बंसल, दिल्ली के चांदनी चौक में एक लहँगे की दुकान का मालिक है जो की अपनी पत्नी करुणा, और अपनी बेटी इलायची के साथ रहता है| इलायची एक बहुत ही नटखट लड़की है जिसके पास अपने काम निकलवाने के लिए बहुत सारे तरीके हैं| 22 साल की उम्र होते हुए भी वो, हर वर्ष वो जानबूझकर अन उत्तीर्ण होकर, अभी भी स्कूल जाती है जिससे की उसे विवाह न करना पड़े| कहानी में मोड़ आता है जब मुरारी अपनी बरसाती पंचम नाम के एक लड़के को किराये में देता है| पंचम 24 साल का एक लड़का है, जो की आगरा से है, और एक संगीत निर्देशक बनने का सपना देखता है मगर अपनी आवश्यकताओं को पूरा करने के लिए मुरारी के दुकान में काम करता है| वो अपने दोस्त पिंटू के साथ दिल्ली आता है| अब, क्योंकि, मुरारी ने सिर्फ शादी-शुदा जोड़ियों को ही अपनी बरसाती किराये पर देने का मन बनाया है, इसलिए पंचम शादी-शुदा होने का नाटक करता है, और पिंटू को अपनी नकली पत्नी बना देता है| लेकिन, जैसे भी करके, इलायची को उनके झूठ के बारे में पता चल जाता है| ऐसे हालातों में, किस तरह से, दोनों किरायदार अपने झूठ को छुपाकर रखते हैं, यही इस धारावाहिक की कहानी है|
