बातकेन प्रांत मध्य एशिया के किर्गिज़स्तान देश का एक प्रांत है। इसकी राजधानी का नाम भी बातकेन शहर ही है। इस प्रांत का उत्तरी हिस्सा उपजाऊ फ़रग़ना वादी में आता है जबकि दक्षिण-पूर्व में अलाय पर्वत और दक्षिण-पश्चिम में तुर्किस्तान पर्वत स्थित हैं। 2009 की जनगणना के अनुसार इस प्रांत के 76.5% लोग किरगिज़ समुदाय के, 14.7% उज़बेक समुदाय के और 6.9% ताजिक समुदाय के थे। यहाँ रूसी और तातार लोग भी रहते हैं। इस प्रांत की सरहदें पश्चिम और उत्तर में ताजिकिस्तान से और उत्तर-पूर्व में उज़बेकिस्तान से लगतीं हैं।
बातकेन प्रांत का इलाक़ा ओश प्रांत का हिस्सा हुआ करता था लेकिन 12 अक्टूबर 1999 को इसे अलग करके एक भिन्न प्रांत का दर्जा दे दिया गया। बातकेन के क्षेत्र में 1990 के शतक के बाद चरमपंथी इस्लामी उग्रवाद शुरू हुआ जिसका असर पड़ोसी उज़्बेकिस्तान और ताजिकिस्तान पर भी था। इस कारणवश किर्गिज़स्तान की सरकार ने सन् 1999 में ओश प्रांत को विभाजित करके बातकेन शहर पर केन्द्रित एक नया प्रांत बनाया ताकि प्रांतीय सरकार यहाँ की व्यवस्था पर पूरा ध्यान दे।
सड़क और खेत
इस्फ़ना का मुख्य बाज़ार
पहाड़
