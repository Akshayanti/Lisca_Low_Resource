ऍचडी 10180 पृथ्वी से अनुमानित 127 प्रकाश वर्ष दूर नर जलसर्प तारामंडल के क्षेत्र में स्थित एक G1V श्रेणी का सूर्य-जैसा मुख्य अनुक्रम तारा है। इसके इर्द-गिर्द कम-से-कम 7 ग़ैर-सौरीय ग्रह परिक्रमा करते हुए ज्ञात हुए हैं और सम्भव है कि इन ग्रहों की कुल संख्या 9 भी हो। अभी तक यह सभी ज्ञात ग्रहीय मंडलों में सबसे अधिक ग्रहों वाला मंडल है और इसमें सम्भवतः हमारे सौर मंडल से भी ज़्यादा ग्रह हैं।
पृथ्वी से देखी गई इसकी चमक +7.33 मैग्नीट्यूड मापी गई है, यानी इसे देखने के लिए दूरबीन आवश्यक है। यह आकार में हमारे सूरज से ज़रा बड़ा है - इसका द्रव्यमान हमारे सूरज के द्रव्यमान से 6% बड़ा और इसका व्यास हमारे सूरज के व्यास का 1.2 गुना अनुमानित किया गया है। इसकी वास्तविक चमक हमारे सूरज से 49% अधिक है।
इस तारे के ग्रहों की सूची इस प्रकार है -
