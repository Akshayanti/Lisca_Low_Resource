शारदा, जिसे स्थानीय भाषा में शारदी भी कहते हैं, आज़ाद कश्मीर के नीलम ज़िले में स्थित एक बस्ती है। यह नीलम ज़िले की दो तहसीलों में से एक है और किशनगंगा घाटी की सबसे सुंदर जगह माना जाता है। यह किशनगंगा नदी के किनारे 1981 मीटर की ऊँचाई पर बसा हुआ है और पाक-अधिकृत कश्मीर की राजधानी मुज़फ़्फ़राबाद से 136 किलोमीटर पूर्वोत्तर में स्थित है।
सरस्वति देवी को समर्पित शारदापीठ का ऐतिहासिक मंदिर इसी बस्ती में स्थित है जो की शताब्दियों से हिन्दु-बौद्ध विद्या का केन्द्र रहा है। कश्मीरी भाषा जिस शारदा लिपि में लिखी जाती थी उसका आविष्कार इसी स्थान पर 9वीं सदी ईसवी में हुआ। शारदा क़िला और किशनघाटी के स्थल भी इसी शहर में हैं। शारदा और नरदी नामक दो पर्वत इस नगर के साथ खड़े हैं।
शारदा क़िले से नज़ारा
शारदा बस्ती में किशनगंगा नदी के ऊपर बना पुल
शारदा ग्राम
