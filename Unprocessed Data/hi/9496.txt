
ट्राइसेराटोप्स डायनासोरों का एक वंश था। यह आज से 6.8 करोड़ वर्ष पहले उत्पन्न हुए और आज से 6.6 करोड़ वर्ष पहले क्रीटेशस-पैलियोजीन विलुप्ति घटना में सभी अन्य डायनासोरों के साथ इनकी भी विलुप्ति हो गई। यूनानी भाषा में 'ट्राइसेराटोप्स' का अर्थ 'तीन सींगों वाला मुख' होता है। अपनी आकृति और सींग-युक्त सिर के कारण यह आधुनिक गेंडे से मिलते-जुलते थे हालांकि इन दोनों का आनुवंशिकी नज़र से कोई निकट सम्बन्ध नहीं था।
