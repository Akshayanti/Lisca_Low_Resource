सन 1932 में स्याम में एक रक्तहीन सत्तापलट हुआ जिसे स्याम की क्रान्ति कहते हैं। 20वीं शताब्दी के थाइलैण्ड के इतिहास का यह एक महत्वपूर्ण मोड़ था। यह क्रान्ति लगभग बिना किसी रक्तपात के 24 जून 1932 को सम्पन्न हुई थी। इसके फलस्वरूप थाईलैण्ड की शासनव्यवस्था पूर्ण राजतंत्र से संवैधानिक राजतंत्र में परिवर्तित हो गयी। यह क्रान्ति अपेक्षाकृत एक छोटे से सैनिक और असैनिक समूह के द्वारा की गयी थी जिन्होने 'खन रत्सादों ' नाम से स्याम की प्रथम राजनीतिक दल बनाया।
