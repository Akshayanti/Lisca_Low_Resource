पैर की दाद कवक द्वारा लगने वाला रोग है जिसमें पाँव की त्वचा शल्की होकर छूटती है। इसमें खुजली भी होती है। इसे 'एथलीट्स फुट' भी कहते हैं। यह 'ट्राइकोफाइटॉन' वंश के कवक के कारण होती है तथा प्रायः नम क्षेत्रों में नंगे पाँव चलने के कारण एक व्यक्ति से दूसरे में फैलती है। यद्यपि यह मुख्यतः पाँव की त्वचा को प्रभावित करती है किन्तु शरीर के दूसरे भागों ) में भी लग सकती है। 
इस रोग को ठीक करने के लिये बहुत सी दवाइयाँ और मरहम उपलब्ध हैं।
एथलीट्स फुट संक्रामक रोग है। इस रोग के अन्दर अंगूठे और उंगलियों के बीच की त्वचा मुलायम हो जाती है और खाल छिलके की तरह उतरने लगती है। पैरों में फफून्दी सी छा जाती है और बदबू भी आने लगती है। ये रोग ज्यादातर गर्मी के मौसम मे होता है।
एथलीट्स फुट का रोग ठीक करने के लिये पैरों को हमेशा साफ और बिल्कुल सूखा रखना चाहिए तथा उंगलियों के बीच में फुट पाउडर लगाना चाहिए।
