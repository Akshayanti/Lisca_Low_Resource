पेट्रोलियम अनुसंधान एवं विकास केन्द्र भारत का एक अनुसंधान संस्थान है। 22 जुलाई, 2017 को भारत के पेट्रोलियम मंत्री धर्मेंन्द्र प्रधान ने इसका उद्घटन किया। यह फरीदाबाद में स्थित है और ईंधन परीक्षण हेतु अपनी तरह का पहला पेट्रोलियम अनुसंधान एवं विकास केन्द्र है। यहाँ बीएस-6 गुणवत्ता वाले ईंधन उत्सर्जन के परीक्षण के लिए सुविधा उपलब्ध होगी। यह इंडियन ऑयल कॉरपोरेशन द्वारा संचालित है। यह अनुसंधान एवं विकास केंद्र पेट्रोल, डीजल, इथेनॉल-मिश्रित पेट्रोल, जैव डीजल, सीएनजी, एलएनजी, हाइड्रोजन सीएनजी और 2 जी-इथेनॉल मिश्रणों सहित सभी प्रकार के ईंधन की जांच करने हेतु डिजाइन किया गया है।
