आइनस्टाइन​ क्षेत्र समीकरण भौतिकी में ऐल्बर्ट आइनस्टाइन​ के सामान्य सापेक्षता सिद्धांत में दस समीकरणों का एक समूह है जो पदार्थ और ऊर्जा द्वारा दिक्-काल में पैदा की गई मरोड़ से होने वाले गुरुत्वाकर्षण के प्रभाव का वर्णन करता है। इसे आइनस्टाइन​ ने सन् 1915 में आतानक विश्लेषण के रूप में छापा था। जिस तरह मैक्सवेल के समीकरण आवेश और विद्युत धारा से उत्पन्न होने वाले विद्युतचुम्बकीय क्षेत्र की विवरण देते हैं उसी तरह आइनस्टाइन​ क्षेत्र समीकरण ऊर्जा, द्रव्यमान और चाल से दिक्-काल में उत्पन्न होने वाले बदलावों का बखान करते हैं।
