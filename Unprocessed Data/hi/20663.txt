जस्टिन ली लैंगर ऑस्ट्रेलियाई क्रिकेट खिलाड़ी हैं जिन्होंने 105 टेस्ट मैचों में ऑस्ट्रेलिया क्रिकेट टीम का प्रतिनिधित्व किया। इस समय ऑस्ट्रेलियाई घरेलू क्रिकेट में वेस्टर्न ऑस्ट्रेलिया और पर्थ स्कॉचर्स के मौजूदा कोच हैं। लैंगर बाएं हाथ के बल्लेबाज है जो सलामी बल्लेबाज के रूप में शुरुआती और मध्य 2000 के दशक में मैथ्यू हेडन के साथ मिलकर ऑस्ट्रेलिया के लिये कई साझेदारी निभाने के लिये जाने जाते हैं। घरेलू स्तर पर वेस्टर्न ऑस्ट्रेलिया का प्रतिनिधित्व करते हुए, लैंगर ने मिडलसेक्स और सॉमरसेट के लिए इंग्लिश काउंटी क्रिकेट खेली। उनके नाम किसी ऑस्ट्रेलियाई खिलाड़ी द्वारा प्रथम श्रेणी के स्तर पर बनाए गए सबसे ज्यादा रन का रिकॉर्ड है।
लैंगर ने 1991-92 में शेफ़ील्ड शील्ड के दौरान वेस्टर्न ऑस्ट्रेलिया के लिए अपने प्रथम श्रेणी क्रिकेट की शुरुआत की। उनके राज्य स्तर पर अच्छा प्रदर्शन करने के बाद, उन्हें 1992-93 के दौरान 22 वर्ष की आयु में ऑस्ट्रेलिया के लिए अपना पहला टेस्ट मैच वेस्टइंडीज़ के विरुद्ध खेलने का मौका मिला। उन्होंने फॉर्म के लिए संघर्ष किया और आगे के वर्षों में ऑस्ट्रेलिया के लिए केवल छिटपुट उपस्थिति दर्ज कर पाए। ऑस्ट्रेलिया के 1998-99 के पाकिस्तान दौरे के उनका चयन हुआ, जिसमें उन्होंने अपना पहला टेस्ट शतक बनाया। इस श्रृंखला के बाद लैंगर ने बल्लेबाजी क्रम में नंबर तीन पर खुद को स्थापित किया। वह 2001 की एशेज श्रृंखला तक इस भूमिका को संभाले रहे। पहले चार टेस्ट वह चोटिल होने के कारण नहीं खेल सकें। अंतिम टेस्ट में उन्होंने मैथ्यू हैडन के जोड़ीदार रूप में माइकल स्लेटर की जगह ली। ऑस्ट्रेलिया ने मैच पारी से जीता जिसमें लैंगर ने एक शतक बनाया। 
चोटों के अलावा, हेडन और लैंगर के बीच साझेदारी 2006-07 एशेज सीरीज के समापन पर लैंगर की सेवानिवृत्ति तक जारी रही। उनकी साझेदारी में 113 पारियों की अवधि में कुल 5,655 रन शामिल है। जो केवल वेस्ट इंडीज़ के गॉर्डन ग्रीनिज़ और डेसमंड हेन्स की साझेदारी से कम है। लैंगर ने ऑस्ट्रेलिया के लिए केवल आठ एक दिवसीय अंतर्राष्ट्रीय मैच खेले, सभी 1994 से 1997 की अवधि के दौरान। वह 2009 के इंग्लिश क्रिकेट सीज़न के अंत में सभी प्रकार के क्रिकेट से सेवानिवृत्त हुए। लैंगर नवंबर 2009 से नवंबर 2012 तक ऑस्ट्रेलियाई राष्ट्रीय क्रिकेट टीम के बल्लेबाजी कोच और वरिष्ठ सहायक कोच भी थे।

