|}
ब्राज़ील राष्ट्रीय फुटबॉल टीम अंतरराष्ट्रीय पुरुषों के फुटबॉल में ब्राजील का प्रतिनिधित्व करती है। ब्राजील पांच खिताब के साथ, फीफा विश्व कप के इतिहास में सबसे सफल राष्ट्रीय फुटबॉल टीम है। ब्राजील हर विश्व कप में खेलने वाली एकमात्र टीम है।
अपनी इन उपलब्धियों की वजह से, फीफा दक्षिण अमेरिका और विश्व में सबसे शानदार और सफल राष्ट्रीय टीम के रूप में मानी जाती है। फुटबॉल के बारे में एक आम कहावत है: "Os ingleses o inventaram, os brasileiros o aperfeiçoaram" ।
इस साल रूस में होने वाले फीफा विश्व कप के लिए ब्राजील की 23 सदस्यीय फुटबाल टीम की घोषणा हो गई है और इस टीम में स्टार खिलाड़ी नेमार को शामिल किया गया है। रिपोर्ट के अनुसार, कोच तिते द्वारा घोषित इस टीम में डानिलो और फागनेर को शामिल किया गया है। सर्जरी के बाद वापसी करने वाले नेमार ने वर्तमान में पेरिस सेंट जर्मेन क्लब में अभ्यास शुरू कर दिया है। उनकी वापसी पर सबकी नजरें टिकी थीं। 
इस साल फरवरी में एक मैच के दौरान नेमार को पैर में चोट लगी थी और मार्च में उनकी इस चोट की सर्जरी हुई थी। चिकित्सकों ने कहा था कि नेमार तीन माह तक फुटबाल मैदान पर वापसी नहीं कर पाएंगे। हालांकि, ब्राजील टीम के चिकित्सक रोड्रिगो लास्मार का कहना है कि नेमार की सेहत में अच्छा सुधार हो रहा है। 
रियो डी जनेरो में आयोजित एक संवाददाता सम्मेलन में चिकित्सक ने कहा, "हम करीबी रूप से नेमार पर नजर बनाए हुए हैं। वह प्रशिक्षण की शुरुआत करेंगे। वह अब गेंद के साथ प्रशिक्षण शुरू कर सकते हैं और आशा है कि वह विश्व कप से पहले होने वाले दोस्ताना मैचों में हिस्सा लेंगे।"
अगले माह से रूस में होने वाले विश्व कप के लिए ब्राजील टीम में एडरसन, डानिलो, फर्नादिन्हो और गेब्रिएल जीसस को भी शामिल किया गया है। इस टूर्नामेंट में चोटिल डानी एल्वेस नहीं खेल पाएंगे। इस पर कोच तिते ने कहा, "डानी एक बेहतरीन खिलाड़ी हैं और अच्छा नेतृत्व करते हैं। हमें उनकी कमी बेहद खलेगी, लेकिन हमारे पास अन्य विकल्प भी हैं।"
ब्राजील को 14 जून से शुरू होने वाले विश्व कप के लिए ग्रुप-ई में कोस्टा रिका, सर्बिया और स्विट्जरलैंड के साथ शामिल किया गया है। वह 17 जून को स्विट्जरलैंड के खिलाफ अपना पहला मैच खेलेगा। कोच तिते ने कहा कि ब्राजील इस टूर्नामेंट में खिताबी जीत का प्रबल दावेदार के रूप में उतरेगा। 
ब्राजील टीम इस प्रकार है..
गोलकीपर: एलिसन, कासियो, एंडरसन.
डिफेंडर: डानिलो, गेरोमेल, फिलिपे लुइस, मार्सेलो, मार्किन्होस, मिरांडा, फागनेर, थियागो सिल्वा.
मिडफील्डर: कासेमीरो, फर्नादिन्हो, फ्रेड, पॉलिन्हो, फिलिपे कोटिन्हो, रेनाटो ऑगस्तो, विलियन.
फॉरवर्ड: डॉगलस कोस्टा, फिर्मिनो, गेब्रिएल जीसस, नेमार, टाइसन.

