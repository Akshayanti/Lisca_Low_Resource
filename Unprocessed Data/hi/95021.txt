राजकुमार सैनी भारतीय राजनीतिज्ञ हैं। राजकुमार सैनी वर्तमान में संसद सदस्य हैं। वह हरियाणा राज्य के कुरुक्षेत्र लोकसभा क्षेत्र से सांसद हैं। वह मई 2014 में 16वी लोकसभा में सदस्य बने।
उन्होंने भारतीय जनता पार्टी से 2014 का लोकसभा चुनाव कुरुक्षेत्र से लड़ा और कांग्रेस पार्टी से दो बार लगातार सांसद रह चुके उद्योगपति नवीन जिंदल को भारी मतों से हराया।
राजकुमार सैनी भारत के एकमात्र नेता है जिन्होंने लोकतंत्र के सबसे निचले सदन "पंचायत" से लेकर उच्च सदन "लोकसभा" तक के सभी चुनाव लड़े व जीते हैं।
राजकुमार सैनी एक उद्योगपति, राजनीतिज्ञ व समाज सुधारक हैं, जो अपनी नीतियों और योजनाओं के बलबूते देश की सेवा करना चाहते हैं।
राजकुमार सैनी जी का जन्म हरियाणा राज्य के अंबाला जिला स्थित "छोटी रसौर" ग्राम में स्वर्गीय श्री बाबूराम सैनी जी के एक भूमिहीन और कृषक परिवार में 1 जुलाई 1953 को हुआ था। वह अपने भाई-बहनों में सबसे बड़े हैं। सैनी जी का परिवार "सैनी समाज" से था जिसे भारत सरकार द्वारा "अन्य पिछड़ा वर्ग" के रूप में वर्गीकृत किया जाता है।
अपने बहन भाइयों में सबसे बड़े राजकुमार सैनी जी पर युवावस्था में ही परिवार की सभी जिम्मेदारियां उनके पिता को अस्थमा की बीमारी होने के कारण आ गई थी, बावजूद इसके उन्होंने खुद स्नातक किया अपितु अपने सभी बहन भाइयों को भी स्नातक कराया।
बचपन से ही राजकुमार सैनी जी को भारत भ्रमण का सपना था जिससे कि वह भारत की समस्याओं को जानकर उन समस्याओं का समाधान निकाल देश की सेवा कर सकें। अपनी युवावस्था में परिवार की जिम्मेदारी के साथ साथ भारत भ्रमण कि उनकी उत्सुकता ने सैनी जी को बहुत अधिक मेहनत करने के लिए प्रेरित किया।
शुरुआती दिनों में सैनी लगातार 16 घंटे तक हल चलाते और मजदूरी करते। काफी मेहनत और व्यापारिक सोचने सैनी जी को कुछ अपना व्यापार करने के लिए प्रेरित किया। अपनी जमा पूंजी से सैनी जी ने टाटा कंपनी का ट्रक ऋण पर लेने के लिए सोचा परंतु उस समय ट्रकों की बिक्री में कालाबाजारी के कारण वह ट्रक लेने में असमर्थ रहे, इसके बावजूद उन्होंने एक ट्रैक्टर ऋण पर खरीदा और दिन रात मेहनत करके अपने कारोबार व पद प्रतिष्ठा को बढ़ाया। आज सैनी कई उद्योगों के मालिक हैं।
कुछ ही समय में उनका विवाह श्रीमती जय कौर जी से हो गया इसके पश्चात उनके तीन बालक हुए जिनमें एक पुत्र और दो पुत्री हैं। उनके पुत्र आज उनका पूरा व्यापार संभालते हैं और सैनी जी राजनीति व समाज सेवा के कार्य में अपना पूरा ध्यान लगाते हैं।
-सैनी जी का राजनीतिक सफर युवावस्था में ही शुरू हो गया था। महज 24 वर्ष की उम्र में सैनी 1977 में अपनी ग्राम पंचायत "बड़ी रसौर" के सरपंच बन गए। वह 2 बार इस पद पर रहे और अपने गांव में शिक्षा की महत्वता के लिए बहुत ही व्यापक स्तर पर अभियान चलाया।
-सन 1983 में राजकुमार सैनी पंचायत समिति, नारायणगढ़, जिला-अंबाला के सदस्य बने और अपनी जिम्मेदारियों का पूर्ण रुप से निर्वहन किया।
-सन 1994 में सैनी जिला परिषद् के सदस्य बने। इस समय तक उनका कारोबार काफी आगे बढ़ चुका था।
-सन 1996 में राजकुमार सैनी जिला स्तरीय राजनीति से ऊपर उठकर अगले पायदान राज्य स्तरीय राजनीति में आए और हरियाणा विधानसभा के सदस्य बने।
-सन 1997 से 1999 तक उन्होंने हरियाणा सरकार में राज्यमंत्री का कार्यभार संभाला सैनी ने परिवहन राज्य मंत्री रहते हुए ट्रक व बसों के चालकों को प्रशिक्षित करने का एक व्यापक अभियान चलाया जिसकी तत्कालीन सरकार में बहुत सराहना हुई।
-सन 2000 में उन्हें राज्यमंत्री बनाया गया। खेल राज्य मंत्री रहते हुए उन्होंने राज्य स्तरीय खिलाड़ियों के प्रोत्साहन के लिए अभियान चलाया और कई छोटे बड़े स्टेडियमों का निर्माण कराया।
-मई 2014 में वह 16वी लोकसभा के लिए कुरुक्षेत्र से निर्वाचित हुए।
-सितंबर 2014 में उन्हें "उद्योग संबंधी स्थाई समिति" और "इस्पात व खनन मंत्रालय" की सलाहकार समिति का सदस्य बनाया गया।
वर्तमान में वह भारतीय जनता पार्टी के हरियाणा प्रदेश उपाध्यक्ष एवं लोकतंत्र सुरक्षा मंच के संस्थापक व राष्ट्रीय अध्यक्ष हैं तथा हरियाणा में 2019 विधानसभा चुनाव के लिए अपनी नई पार्टी बनाने के लिए जमीन तैयार कर रहे हैं।
1. 100% आरक्षण- राजकुमार सैनी जी का कहना है सभी जातियों को उनके अपने अनुपात के अनुसार आरक्षण दे देना चाहिए।
2. एक परिवार एक रोजगार- सैनी जी का कहना है एक परिवार में बस एक ही सरकारी नौकरी का प्रावधान होना चाहिए जिससे अधिक से अधिक लोगों तक इसका लाभ पहुंचे।
3. जनसंख्या नियंत्रण के लिए दो से अधिक बच्चे पैदा करने पर प्रतिबंध लगना चाहिए।
4. किसानों और मजदूरों को मनरेगा योजना द्वारा आपस में जोड़ देना चाहिए जिससे मजदूरों को अधिक रोजगार मिले व किसानों को आसानी से मजदूर उपलब्ध हो सके।
5. राज्य सभा समाप्त की जाए- सैनी जी का मानना है कि जनता अपने जनप्रतिनिधियों को चुनकर संसद में भेज रही है तो राज्यसभा में बाहर से आए मनोनीत लोगों की क्या आवश्यकता !
साँचा:16th LS members from Haryana
साँचा:Bharatiya Janata Partywww,rajkumarsaini.in
भाजपा सांसद, जो आरक्षण के खिलाफ अपनी आवाज को आंदोलन में बदलने के लिए जुट गया है
आरक्षण के खिलाफ़…..एक जोरदार आवाज
मैं 36 बिरादरी का नेता नहीं, 37वी बिरादरी “इंसानियत” का नेता हूं- राजकुमार सैनी
हम अपने देश के नागरिक पहले बनें, नेता बाद में : राजकुमार सैनी
Raj Kumar Saini, BJP Lawmaker From Haryana, Opposes Reservation For Jats
BJP Lawmaker RK Saini Says Rajya Sabha Stalls Work, Demands Abolition
Who is Raj Kumar Saini? BJP MP who projects himself as Haryana CM candidate, opposes Jat reservation
मौका मिला तो ऐसी ड्राइविंग करूंगा कि 70 सालों में किसी ने न की होगी: राजकुमार सैनी
जिसका हम समर्थन करेंगे वही होगा अगला सीएम: सैनी
पार्टी का सच्चा सिपाही हूं, गूंगा या गुलाम नहीं : सैनी
सांसद सैनी की समानता रैली, जुटे हजारों लोग, पर तेवर कुछ बदले-बदले
राज्यसभा की 250 सीटों को खत्म करना चाहिए : राजकुमार सैनी
