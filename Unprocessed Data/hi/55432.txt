पूजा शर्मा के कास्टिंग निदेशक ने उन्हे ऑडिशन पे आने के लिए कहा। तीन दिन बीत गए किंतु वो नहीं गयी, और अंतिम दिन पर निर्देशक ने उन्हे ऑडिशन देने पर मजबूर किया। लेकिन उन्होंने यह बहुत हल्के ढंग से लिया, क्योंकि उन्होंने सोचा कि उनका चयन नहीं होगा, किन्तु अगले ही दिन उन्हें प्रोडक्शन हाउस से फ़ोन आया के उन्हें द्रौपदी की भुमिका के लिए चयनित किया गया है। ई-24 को दिए गये अपने साक्षात्कार में उन्होंने कहा कि जब उन्हें ये खबर मिली वो अपने दोस्तों के साथ थी और उन्हें इतनी खुश हुई के उनकी आँखों में आंसू आ गए। "महाभारत" करने के दौरान शर्मा एक दुर्घटना का शिकार बनने से बची जिसमे उनके कपड़ों में आग लग गयी थी। पूजा अपने आप को आग से गरम करने की कोशिश कर रही थी और उस दौरान गलती से उनके पल्लू में आग लग गयी। उनके केश संवारने वाले व्यक्ति ने इस दुर्घटना को देखा और उन्हे आग से बचाया। उनकी द्रौपदी की भुमिका को प्रशंसकों और आलोचकों ने एक सामान सराहा और "महाभारत" धारावाहिक बहुत सफल रहा। प्रसिद्धि और मान्यता के साथ-साथ वह एक जानी मानी अभिनेत्री बन गयी हैं। इसलिए उनके भारतीय एवम इंडोनेशियन प्रशंसक भी है। इस धारावाहिक की सफलता की वजह से शर्मा के साथ-साथ उसके अन्य सह-सितारों को इंडोनेशिया के दौरे के लिए कहा गया था। वह पनाह अस्मरा अर्जुन, नामक एक इंडोनेशियाई धारावाहिक का भी हिस्सा थी जिसकी कहानी अर्जुन का किरदार निभाने वाले अभिनेता शाहीर शेख के आसपास घूमती थी। यह धारावाहिक रूस में भी काफी लोकप्रिय हुआ जिसकी वजह से शर्मा, सौरभ राज जैन, और आरव चौधरी ने रूस का दौरा किया। उन तीनों को धारावाहिक में अपनी लोकप्रियता के कारण वृंदावन चंद्रोदय मंदिर के निर्माण का उद्घाटन करने के लिए कहा गया था। बाद में 2014 में, उन्होंने बिग मैजिक के लोकप्रिय शो,अजब ग़ज़ब घर जमाई में कैमियो भुमिका निभायी।
