
मुसन्ना प्रान्त, जिसे मुथ़न्ना प्रान्त भी कहते हैं, इराक़ का एक प्रान्त है। यह प्रान्त देश के दक्षिण में स्थित है और इसकी सीमाएँ साउदी अरब को लगती हैं।
'मुसन्ना' के नाम में आने वाला 'स' अरबी लिपि के 'ث‎' अक्षर का भारतीय उपमहाद्वीप और ईरान में उच्चारण है। कुछ अरबी-भाषी क्षेत्रों में इसका उच्चारण 'थ़' जैसा होता है। ध्यान दें कि इस 'थ़' अक्षर का उच्चारण बिंदु-रहित 'थ' अक्षर से ज़रा अलग है और अंग्रेज़ी के 'थ़िन' और 'थ़र्ड' से मिलता-जुलता है। इसके अन्य उदाहरण भी मिलते हैं, मसलन हिन्दी और फ़ारसी का साबुत/साबत अरबी लिपि में ثابت‎ लिखा जाता है जिसे बहुत से अरब लोग 'थ़ाबत' उच्चारण करते हैं।
इस प्रान्त का समावाह​ शहर प्राचीन सुमेर-बैबिलोनियाई सभ्यता के उरुक शहर के बहुत पास है। कुछ इतिहासकार मानते हैं कि इसी 'उरुक' नाम से आधुनिक 'इराक़' राष्ट्र का नाम निकला है। बैबिलोन के पतन के बाद यह शहर दक्षिणी बाबिल का सबसे बड़ा नगर बन गया और 7वीं सदी ईसवी तक सलामत रहा, हालांकि प्राचीन बाबिल की राजधानी नष्ट हो चुकी थी।
1976 से पहले यह दिवानियाह​ प्रान्त का हिस्सा हुआ करता था। उस प्रान्त को बांटकर नजफ़ प्रान्त, क़ादिसियाह​ प्रान्त और मुसन्ना प्रान्त बनाए गए।
इस प्रान्त के लगभग सभी लोग शिया इस्लाम के अनुयायी अरब जाति के लोग हैं।
प्रान्त के ज़िले इस प्रकार हैं:
बाबिल • सलाहुद्दीन  • करबला • दियाला • नजफ़ • वासित  • अनबार • मयसान • नीनवा • बसरा • दोहूक • ज़ी क़ार • अरबील • मुसन्ना • करकूक • क़ादिसियाह​ • 
