गोरखपुर में जन्मे कार्टूनिस्ट यूसुफ मुन्ना 1995 से कार्टून चित्रण के क्षेत्र में सक्रिय है। उन्होंने अनेक आंचलिक पत्र-पत्रिकाओं के लिए कार्टून बनाये, इनमे मासिक पत्रिका 'अंतर प्रवाह', 'राजनीति', 'बुद्धा मेल', 'नया मिजाज़', प्रमुख है। बाद में उनके कार्टून गोरखपुर से प्रकाशित हिंदी दैनिक दैनिक 'स्वतंत्र चेतना' में प्रकाशित हुए। 1999 में वे नई दिल्ली आ गए। यहाँ वे 'कान्ति' साप्ताहिक में उप-सम्पादक पद पर काम करते हुए कार्टून चित्रण के क्षेत्र में लगातार सक्रिय है। अब तक उनके कार्टून मासिक पत्रिका इंडिया नेक्स्ट, मुस्लिम इंडिया, हिंदी दैनिक आवाम-इ-हिन्द, दैनिक सियासत, हिंदुस्तान एक्सप्रेस, एशिआ टाइम्स, मिली गैज़ेट, अंग्रेजी न्यूज़ पोर्टल www.twocircles.net और www.indiatomorrow.net, आदि स्थानो पर प्रकाशित हो चुके हैं। वर्तमान में वे साप्ताहिक कान्ति और जनहित इंडिया के साथ कई न्यूज़ पोर्टल के लिए कार्टून बना रहे हैं । 2016 में यूसुफ मुन्ना को 'बेस्ट कार्टूनिस्ट' और 2018 में सामाजिक विषयों पर उनके लेख और कार्टून के लिए 'बेस्ट कार्टूनिस्ट एंड जर्नालिस्ट' सम्मान से सम्मानित किया गया ।
