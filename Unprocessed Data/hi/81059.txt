नीम का पेड़ दूरदर्शन के राष्ट्रीय चैनल पर प्रसारित होने वाला एक टीवी धारावाहिक था जिसका प्रसारण वर्ष 1991 में शुरू हुआ। यह धारावाहिक हिंदी लेखक राही मासूम रज़ा के लिखे इसी नाम के उपन्यास पर आधारित था जिसके निर्देशक गुरबीर सिंह ग्रेवाल थे और निर्माता नोमान मलिक थे। धारावाहिक में मुख्य चरित्र "बुधई राम" का अभिनय पंकज कपूर ने किया था और इस धारावाहिक का परिचय गीत "मुँह की बात सुने हर कोई" निदा फाजली द्वारा लिखा और जगजीत सिंह द्वारा गाया गया था।
