बेवफ़ा से वफ़ा 1992 की मुस्लिम सामाजिक फिल्म है। इसमें जूही चावला, विवेक मुशरान और नगमा मुख्य कलाकार हैं। 
नगमा अदालत में रुखसार और असलम की कहानी बताती है कि कैसे दोनों मिले और शादी करते हैं। रुखसार बच्चे को जन्म देने में असमर्थ होती है। इससे उनकी शादी में समस्याएँ शुरू होती हैं। इसके कारण वह नगमा से मदद मांगती है और उससे एक बच्चे के लिए असलम से शादी करवा देती है। विवाह के बाद, नगमा के मामा अजगर खान और मामी षड्यंत्र करते है जिसके कारण असलम और रुखसार के बीच दूरी बढ़ जाती है। कई उतार-चढ़ाव के बाद फिल्म खत्म हो जाती है।
