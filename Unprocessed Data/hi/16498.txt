
planned: 5 yearselapsed: 19 वर्ष, 2 महीने और 
apogee 133,000 कि॰मी॰ 
चंद्रा एक्स-रे वेधशाला, एक कृत्रिम उपग्रह है जिसे 23 जुलाई 1999 को STS-93 पर नासा द्वारा प्रक्षेपित किया गया। इसका नामकरण भारतीय - अमेरिकी भौतिक विज्ञानी सुब्रमण्यम चंद्रशेखर के सम्मान में किया गया जो कि सफ़ेद बौने तारों के लिए अधिकतम द्रव्यमान का निर्धारण करने के लिए जाने जाते हैं। संस्कृत में चन्द्र का अर्थ ' चन्द्रमा' और 'चमक' भी होता है।
चंद्रा वेधशाला नासा की चार महान वेधशालाओं में से तीसरी वेधशाला है। सबसे पहली हबल अंतरिक्ष दूरदर्शी, दूसरी कॉम्पटॉन गामा रे वेधशाला और अंतिम स्पिट्जर अंतरिक्ष दूरदर्शी है। सफल प्रक्षेपण से पहले चंद्रा वेधशाला को AXAF ' एडवांस एक्स -रे एस्ट्रोफिजिक्स फेसिलिटी ' के रूप में जाना जाता था।| AXAF का परिक्षण रेडोन्ड़ो तट, केलिफोर्निया में TRW द्वारा किया गया था। चंद्रा एक्स-रे अपने उच्च कोणीय रिज़ॉल्यूशन दर्पण के कारण किसी भी पिछले एक्स-रे दूरबीन की तुलना में 100 गुना अधिक संवेदनशील है।
पृथ्वी के वायुमंडल द्वारा अधिकतम प्रकार की एक्स-रे का बड़ी मात्रा में अवशोषण कर लिया जाता है जिसका धरती आधारित दूरबीनों से पता नहीं लगाया जा सकता | इस कारण अवलोकन के लिए एक अंतरिक्ष आधारित दूरबीन बनानेकी आवश्यकता हुई।
सन् 1976 में चन्द्रा एक्स-रे वेधशाला को रिच्कार्दो ग़िअक्कोनि और हार्वे तानान्बौम द्वारा नासा के लिए प्रस्तावित किया गया था। इसका प्रारंभिक कार्य मार्शल स्पेस फ्लाइट सेंटर और स्मिथसोनियन एस्ट्रोफिजिकल ऑब्जरवेटोरी में अगले वर्ष शुरू किया गया। इस बीच सन् 1978 में नासा के पहले इमेजिंग एक्स - रे दूरबीन, आइंस्टीन कक्षा में स्थापित किया गया। चन्द्रा परियोजना पर कार्य सन् 1980 और सन् 1990 में जारी रहा। सन् 1992 में कम लागत करने हेतु अंतरिक्ष यान को फिर से डिजाइन किया गया।
सन् 1998 में AXAF का नाम चंद्रा कर दिया गया और सन् 1999 में इसे शटल कोलंबिया द्वारा प्रक्षेपित किया गया।
