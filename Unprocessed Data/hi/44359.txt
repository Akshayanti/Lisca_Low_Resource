इन्दिरा गांधी राष्ट्रीय मुक्त विश्वविद्यालय भारतीय संसदीय अधिनियम के द्वारा सितम्बर, 1985 में स्थापित एक केन्द्रीय विश्वविद्यालय है। इसका मुख्य कार्यालय नयी दिल्ली में स्थापित है। यह दुनिया का सबसे बड़ा विश्वविद्यालय है। भारत और अन्य 33 देशों के लगभग 40 लाख विद्यार्थी इसमें अध्ययन करते हैं। यह विश्वविद्यालय भारत में मुक्त और दूरवर्ती अध्ययन का राष्ट्रीय संसाधन केंद्र भी है तथा दूरवर्ती शिक्षा में दुनिया का नायक है।
शिक्षण और अनुसंधान के अलावा, विस्तार और प्रशिक्षण इस विश्वविद्यालय की शैक्षणिक गतिविधियों का मुख्य आधार है।
इंदिरा गांधी राष्‍ट्रीय मुक्‍त विश्‍वविद्यालय की स्‍थापना संसदीय अधिनियम के जरिए 1985 में की गई थी जिसे दो जिम्‍मेदारियां सौंपी गई थी-
इंदिरा गांधी राष्‍ट्रीय मुक्‍त विश्‍वविद्यालय अधि‍नियम के उपबंधों के अनुसार, यह विश्‍वविद्यालय-
इंदिरा गांधी राष्ट्रीय मुक्त विश्वविद्यालय मूल्यांकन की द्वि-स्तरीय प्रणाली का प्रयोग करता हैः 
सत्रीय कार्य और सत्रांत परीक्षाएँ अनिवार्य हैं। मूल्यांकन के उद्देश्य से दोनों प्रकार के आकलनों के लिए आनुपातिक अंक निर्धारित किए गए हैं। प्रथम प्रयास में अधिकतम अंक प्राप्त करने वाले विद्यार्थियों को विश्वविद्यालय के वार्षिक दीक्षांत समारोह में स्वर्ण पदक प्रदान किए जाते हैं।
दूर शिक्षा के क्षेत्र में यह विश्वविद्यालय अग्रणी है और कॉमनवेल्थ ऑफ लर्निंग द्वारा दूर शिक्षा में सर्वोत्तम केंद्र का सम्मान प्राप्त कर चुका है। उच्च शिक्षा के क्षेत्र में अपने देश के अतिरिक्त राष्ट्रीय सीमाओं को लाँघते हुए विकासशील देशों में भी इस क्षेत्र में सहायता प्रदान कर रहा है। अत्याधुनिक दूर शिक्षा प्रणाली ने समाज के दूर-दराज के क्षेत्रों में रहने वाले वर्गों तक पहुँचने में इसकी सहायता की है।
विश्वविद्यालय का शुभारंभ वर्ष 1987 में दो शैक्षिक कार्यक्रमों - प्रबंधन में डिप्लोमा और दूर शिक्षा में डिप्लोमा से हुआ और कुल 4,528 विद्यार्थियों से हुआ। इस समय वि‍श्‍ववि‍द्यालय में 338 अध्‍ययन‑कार्यक्रम है जो 3,500 पाठ्यक्रम के माध्‍यम से उपलब्‍ध हैं। वि‍द्यार्थि‍यों की कुल संख्‍या 30 लाख से अधि‍क है। अध्‍ययन‑कार्यक्रम वि‍श्‍ववि‍द्यालय में इन स्‍तरों पर वि‍भि‍न्‍न कार्यक्रम उपलब्‍ध हैं:‑ डॉक्‍टरेट, स्नातकोत्तर, और स्‍नातक डि‍ग्री कार्यक्रम, स्‍नातकोत्‍तर और पूर्वस्‍नातक डि‍प्‍लोमा, सर्टि‍फि‍केट पाठ्यक्रम, शि‍क्षा पारंपरि‍क रूप के साथ‑साथ उपभोक्‍ता संरक्षण, आपदा प्रबंधन, पर्यावरण, मानवाधि‍कार, पर्यटन, महि‍ला अधि‍कारि‍ता एवं बाल वि‍कास, सहभागी वन प्रबंधन, सहभागी योजना, पुनर्वास एवं बहाली, अध्‍यापन शि‍क्षा, खाद्य एवं पोषण, चि‍कि‍त्‍सकीय एवं स्‍वास्‍थ्‍य शि‍क्षा, एचआईवी/एड्स, प्रयोगशाला तकनीक और ऑनलाइन शि‍क्षण जैसे उभरते हुए अंतर‑वि‍षयक क्षेत्रों में भी प्रदान की जाती है।
इंदिरा गांधी राष्ट्रीय मुक्त विश्वविद्यालय विश्वविद्यालय के भीतर विभिन्न प्रशासनिक गतिविधियों का ख्याल रखने के लिए निम्नलिखित ग्यारह डिवीजन हैं।
शोध इकाई की स्थापना इंदिरा गांधी राष्ट्रीय मुक्त विश्वविद्यालय में 6 अक्टूबर 2008 की अधिसूचना के अनुसार की गई थी। इससे पहले, अनुसंधान से संबंधित गतिविधियों को अकादमिक समन्वय प्रभाग द्वारा देखा गया था। निम्नलिखित उद्देश्यों के साथ इकाई स्थापित की गई है:
