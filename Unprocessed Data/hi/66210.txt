पाबूजी राजस्थान के लोक-देवता हैं। वे 14वीं शताब्दी में राजस्थान में जन्मे थे। पाबु जी को प्लेग रक्षक देवता के रूप में पुजा जाता है। राजस्थान में ऊँटो के बीमार होने तथा ऊँटो के देवता के रूप में पाबु जी की पुजा होती है।
आशिया मोडजी ने पाबूजी के जीवन दर्शन पर 'पाबू प्रकाश' नामक पुस्तक लिखी।
राजस्थान के लोक देवता पाबूजी राठौड़ का जन्म वि.संवत 1313 में जोधपुर ज़िले मेंफलोदी के पास कोलू नामक गाँव में हुआ था। पाबूजी के पिता का नाम धाँधल राठौड़ था। धाँधल एक दुर्गपति थे।
प्रचलित लोक कथन के अनुसार, पाबूजी का विवाह अमरकोट के निवासी सोढ़ा राणा सूरजमल की बेटी के साथ हुआ था। कहा जाता है की विवाह करने के लिये पाबूजी ने अपनी मुह बोली बहन देवलजी चारणी से उनकी केसर कालमी नामक घोड़ी ले गये थे। पाबूजी राठौड़ ने फेरे लेते हुए सुना कि जिंदराव खिंची नामक व्यक्ति देवलजी चारणी की गायों को अपहरण कर ले जा रहे हैं। पाबूजी ने देवलजी को उनकी गायों की रक्षा का वचन दिया था कि वो उनकी गायों की रक्षा करेंगे। पाबूजी जब शादी के फेरे ले रहे थे! चोथे फेरे से उठकर पाबूजी गायों को छुड़ाने गये और वीर गति को प्राप्त हो गए!
पाबूजी को राजस्थान में देवासी और भील जाति के लोग पूज्य मानते हैं और इनके भजन में परवाड़े साखी, गाते है ।
