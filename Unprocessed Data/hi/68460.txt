इदुक्की बांध एक द्विवलय चापाकार बांध है जो पेरियार नदी पर दो ग्रेनाइट पहाड़ियों, जिनका स्थानीय नाम कुरवान तथा कुरती, के मध्य भारतीय राज्य केरल में स्थित है। यह 167.68 मीटर की ऊँचाई के साथ एशिया के सबसे ऊँचे चाप बांधों में से एक है। इसे केरल राज्य विद्युत् निगम द्वारा निर्मित किया गया है तथा यही इसके पास ही बांध का स्वामित्व भी है। यह बांध मूलामट्टमं में बने 780 मेगावॉट के जलविद्युत ऊर्जा स्टेशन से जुड़ा है, जहाँ विद्युत् उत्पादन का प्रारम्भ 4 अक्टूबर 1975 को हुआ था। यह बांध कंक्रीट, द्वि वक्रिय परवालयाकार, पतला चाप प्रकार का है। 
यह बांध चेरुतोनी तथा कुलमावु बांध के साथ बना है। ये तीनों बांध मिलकर 60 वर्ग किमी की एक कृत्रिम झील का निर्माण करते हैं। संचयित जल का मूलामट्टमं विद्युत् गृह में विद्युत् बनाने में प्रयोग होता है। कनाडा सरकार ने बांध निर्माण में वित्तीय सहायता दी है तथा दीर्घ अवधि का ऋण दिया था।
