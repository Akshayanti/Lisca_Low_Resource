जठरांत्र सूक्ष्मवनस्पति या जठरांत्र वनस्पति या जठरांत्र सूक्ष्मबायोटा मानवों व अन्य प्राणियों के जठरांत्र क्षेत्र में रहने वाली सूक्ष्मजीवी जातियों को सामूहिक रूप से कहा जाता है। मानवों और उनमें रहने वाले सूक्ष्मजीविओं में आपसी पारस्परण का सम्बन्ध होता है। उदाहरण के लिए कुछ जातियाँ आहारीय रेशों का किण्वन द्वारा पाचन करने में सहायक होती हैं जबकि उन्हें भी इसके द्वारा अपना आहार मिलता है।
