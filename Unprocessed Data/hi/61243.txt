कुली नं॰ 1 डेविड धवन द्वारा निर्देशित 1995 में बनी हिन्दी भाषा की कॉमेडी फ़िल्म है। फिल्म में करिश्मा कपूर, गोविन्दा, शक्ति कपूर, कादर ख़ान और सदाशिव अमरापुरकर हैं। यह फिल्म करिश्मा कपूर की पहली सफल फिल्मों में से एक थी। यह फिल्म 1993 की तमिल फिल्म चिन्ना मैपिलई की रीमेक है।
शादीराम घरजोड़े एक विवाह कराने वाला है। जब शादीराम एक लड़के का रिश्ता होशियार चन्द की बेटी के लिये लाता है। होशियार चंद उन्हें अपमानित करते हैं क्योंकि वह चाहता है कि उसकी दोनों बेटियाँ सबसे अमीर परिवार में शादी करें। घरजोड़े होशियार चंद को एक सबक सिखाने का फैसला करता है: वह राजू नामक एक कुलि से मिलता है और वे होशियार चंद के गांव में एक समृद्ध परिवार होने का नाटक करते हैं। होशियार प्रभावित हो जाता है और वह चाहता है कि उसकी बेटी माल्टी राजू से शादी करें। 
संगीत आनंद-मिलिंद द्वारा दिया गया है और बोल समीर के हैं। कुली नं॰ 1 का संगीत जारी होने पर सफल रहा था। हालांकि निर्माता वाशु भगनानी और निर्देशक डेविड धवन बेहद आश्वस्त थे कि अभिजीत और चंदाना दीक्षित द्वारा गाया "हुस्न है सुहाना" एल्बम का विक्रय कारक होगा। लेकिन यह "मैं तो रस्ते से जा रहा था" गीत था जिसने ये काम किया। 
