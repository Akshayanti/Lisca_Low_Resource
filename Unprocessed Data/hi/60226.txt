जनता कॉलेज बकेवर की स्थापना पंडित देवेंद्र मणि द्विवेदी ने सन 1952 में की थी
रुचि के स्थान 
वन खंडेश्वर महादेव बकेवर बिजली घर के पीछे राष्ट्रीय राजमार्ग पर स्थित है .मंदिर में स्थापित शिव लिंग पांच हजार वर्ष से अधिक पुराना है। महाभारत के समय मंदिर में भगवान शिव लिंग अस्तित्व में था, जिसकी स्थापना श्री भीम ने बकासुर से युद्ध लड़ने से पहले की थी।
हिंदू पुराण महाभारत के अनुसार, बकासुर नामक राक्षस,इस स्थान पर रहता था । बकासुर की वजह से ही इस स्थान का नाम बकेवर पड़ा । वह ज्यादा मात्रा में भोजन खाता था। क्षेत्र के ग्रामीण डर एवं भय के कारण राक्षस के लिए भोजन प्रदान करते थे एक समय के बाद दानव ने भूख के कारण स्थानीय क्षेत्र के लोगों को भी खाना शुरू कर दिया। अज्ञातवास की अवधि में स्थानीय ग्रामीणों के दर्द को देखने के पश्चात कुंती के निर्देश के तहत, उन्होंने अपने पुत्र भीम को भोजन के साथ में बकासुर का वध करने को भेजा । बकासुर से युद्ध लड़ने से पहले श्री भीम ने इस शिवलिंग का पूजन किया । और लंबी लड़ाई के बाद श्री भीम ने बकासुर को मार डाला और पास मे चक्रनगरी मे उसे कुएं के अन्दर डाल कर कुएं को ढक दिया। 
मघई मघई नामक एक विशाल तालाब शहर दो तिहाई हिस्से को घेरता हैं यह तालाब बकेवर के लोगों को असामाजिक तत्वों से सुरक्षा प्रदान करता है। श्री भीम और बकासुर राक्षस के बीच युद्ध लड़ने की वजह से मैदान में बड़ी संख्या में यहाँ गड्ढे हो गये थे,कालान्तर गड्ढों में पानी भरने की वजह से यह एक बड़ा तालाब बन गया है जिसे मघई कहा जाता है। बकेवर के लोग मानते हैं कि मघई श्री भीम और राक्षस बकासुर की लड़ाई का प्रतीक है।
भर्थना रोड पर स्थित देवी सती का मंदिर। देवी सती मंदिर बकेवर के लोगों और आसपास के कई अन्य गांवों के विश्वास का प्रतीक है।
लखना रोड पर 3 किमी पर स्थित मां कालका देवी का मंदिर। मां कालका देवी मंदिर पुराना है । नवरात्र में कई लोग दूर दूर से यहां माँ कालका देवी मंदिर की पूजा करने आते हैं। यहां एक तालाब है जिसे पक्का तालाब कहा जाता है मां कालका देवी लोगों की पूजा करने से पहले यहां स्नान करने की प्रथा है और कुछ लोग पहली बार अपने नवजात शिशु के मुंडन करवाने के लिये आते हैं।
