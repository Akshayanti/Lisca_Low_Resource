रोहित शर्मा एक भारतीय क्रिकेट खिलाड़ी है जो शीर्ष क्रम में दाईने हाथ से बल्लेबाजी करते है। रोहित शर्मा क्रिकेट इतिहास के एकमात्र ऐसे बल्लेबाज हैं जिन्होंने एक दिवसीय अंतरराष्ट्रीय क्रिकेट में तीन बार दोहरे शतक लगाए हैं। इन्होंने अब तक 22 शतक लगाए है जिसमें 17 वनडे शतक है जबकि 3टेस्ट क्रिकेट में शतक है तथा 2 ट्वेन्टी-ट्वेन्टी में भी शतक है।
रोहित ने अपना पहला वनडे मैच आयरलैण्ड क्रिकेट टीम के खिलाफ जून 2007 में किया था जबकि पहला शतक ज़िम्बाब्वे के खिलाफ 2010 में बनाया था ,उस मैच में 114 रन बनाए थे।
इन्होंने अपने टेस्ट क्रिकेट की शुरुआत 2013 में वेस्ट इंडीज़ के खिलाफ की थी। उस मैच में इन्होंने 177 रनों की पारी खेली थी। 
13 नवम्बर 2014 को इन्होंने श्रीलंका क्रिकेट टीम के खिलाफ कोलकाता के ईडन गार्डन्स मैदान पर वनडे मैच में 264 रन बनाकर एक नया रिकॉर्ड बनाया था।
02 अक्तूबर 2015 को रोहित शर्मा ने टी20 में शतक लगाकर दूसरे भारतीय खिलाड़ी बन गए जिन्होंने टी20 में शतक लगाया। इसके बाद रोहित ने 8 जुलाई 2018 को भारत के इंग्लैंड दौरे पर इंग्लैंड के खिलाफ नाबाद 100 रन बनाकर अपना तीसरा ट्वेन्टी-20 अंतरराष्ट्रीय शतक बनाया और पहले भारतीय और दुनिया के दूसरे बल्लेबाज बन गए जिन्होंने तीन शतक बनाये हो।
