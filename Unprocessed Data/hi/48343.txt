एव्रिल रमोना लावीन एक कनेडियाई गायिका व गीतकार है। उनका जन्म बेलेविले, ओंटारियो में हुआ था परन्तु उन्होंने अपनी अधिकांश जवानी छोटे से गाँव नपानी में व्यतीत की। 15 की उम्र में वे मंच पर शानिया त्वैन के साथ नज़र आई और 16 की उम्र में उन्होंने अरिस्ता रेकॉर्ड्स के साथ $20 लाख का समझोता कर लिया। 2022 में जब वे 17 वर्ष की थी तब उन्होंने अपना अल्बम लेट गो रिलीज़ किया।
लेट गो ने लावीन को अमेरिका के प्रथम क्रमांक पर पहुँचने वाली सबसे कम उम्र की महिला गायक बना दिया और यह अल्बम चार बार प्लैटिनम प्रमाणित रहा. 2009 तक इसकी 1 करोड़ 16 लाख प्रतियाँ विश्वभर में बिक चुकी है। उनका एकल गीत "कॉम्प्लीकेटेड" कई देशों में प्रथम क्रमांक पर रहा. उनका दूसरा अल्बम अंडर माई स्किन 2004 में रिलीज़ किया गया और यह अमेरिकी बिलबोर्ड 200 के शीर्ष स्थान पर रहने वाला उनका पहला अल्बम बन गया। उनका तिसरा अल्बम द बेस्ट डैम थिंग 2007 को रिलीज़ हुआ और यूनाइटेड किंगडम के चार्टों पर प्रथम क्रमांक पर रहने वाला तिसरा अल्बम बन गया और अमेरिकी बिलबोर्ड हॉट 100 की सूची में प्रथम क्रमांक पर इस अल्बम से उनका गीत "गर्लफ्रेंड" चुना गया। लावीन ने छः एकल गीत गाए है जिनमे "कॉम्प्लीकेटेड", "स्केटरबॉय", "आईएम विथ यु", "माई हैप्पी एंडिंग", "नोबॉडीज होम" और "गर्लफ्रेंड" शामिल है। उनका चौथा अल्बम गुडबाय लुलाबाय मार्च 2011 को रिलीज़ किया गया।
