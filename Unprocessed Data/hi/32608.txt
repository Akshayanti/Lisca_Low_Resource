एयर चीफ़ मार्शल ओम प्रकाश मेहरा भारतीय वायु सेना के 1973 से 1976 तक वायुसेनाध्यक्ष थे। उन्हें 1968 में सेना के सर्वोच्च पुरस्कार परम विशिष्ट सेवा पदक से नवाजा गया। उन्हें वर्ष 1977 में भारत सरकार द्वारा दिया जाने वाला दूसरा सर्वोच्च नागरिक सम्मान पद्म विभूषण प्राप्त हुआ। बाद में वो 1980 से 1982 तक महाराष्ट्र और 1985 से 1987 तक राजस्थान के राज्यपाल रहे।
एयर चीफ़ मार्शल ओपी मेहरा का जन्म 19 जनवरी 1919 को लाहौर में हुआ। उनकी प्रारम्भिक शिक्षा सेक्रेड हार्ट कॉन्वेंट में हुई। उन्होंने अपनी विद्यालयी शिक्षा 1933 में सेन्ट्रल मॉडल स्कूल से की और उसके बाद गवर्नमेंट कॉलेज यूनिवर्सिटी, लाहौर में प्रवेश लिया। उन्होंने 1940 में पंजाब विश्वविद्यालय से इतिहास में स्नातकोत्तर की शिक्षा पूर्ण की। 8 नवम्बर 2015 को उनका निधन हो गया।

