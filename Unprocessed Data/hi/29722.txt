बी॰ एस॰ चंद्रशेखर जिनका पूरा नाम भागवत सुब्रमणय चंद्रशेखर है। ये एक पूर्व भारतीय क्रिकेट खिलाड़ी है जिन्होंने भारतीय क्रिकेट टीम के लिए 58 टेस्ट और एक वनडे मैच खेला था। इनका जन्म 17 मई 1945 को मैसूर, ब्रितानी भारत में हुआ था और पहला टेस्ट मैच इंग्लैंड क्रिकेट टीम के खिलाफ 21 जनवरी 1964 में खेला था।
बी॰ एस॰ चंद्रशेखर अपने समय में मुख्य रूप से अपनी गेंदबाजी के लिए जाने जाते थे जो दाहिने हाथ से लेग ब्रेक करते थे। अपने पूरे कैरियर में इन्होंने 58 टेस्ट क्रिकेट मैचों में कुल 242 विकेट लिए थे जिसमें 16 बार किसी पारी में 5 या इससे ज्यादा विकेट चटकाए थे। साथ ही इन्होंने दो बार मैच में 10 विकेट भी लिए, तो एकमात्र वनडे मैच में इन्होंने 3 विकेट चटके थे। इन्होंने अपना आखिरी मुकाबला साल 12 जुलाई 1979 को इंग्लैंड के ही खिलाफ खेला था।
