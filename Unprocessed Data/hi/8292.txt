मिश्मी या देंग भारत के अरुणाचल प्रदेश राज्य और तिब्बत में बासने वाले एक मानव समुदाय का नाम है। यह तीन क़बीलों में बंटा है - इदु मिश्मी, दिगारू और मिजू मिश्मी । मिश्मी लोग मध्य अरुणाचल प्रदेश के पूर्वोत्तरी छोर में बसते हैं जो ऊपरी और निचली दिबांग घाटी, लोहित और अनजाव ज़िलों पर विस्तृत हैं। जनसँख्या के आधार पर मिश्मी अरुणाचल की सातवी सबसे बड़ी जनजाति है और 1981 की जनगणना में उनकी आबादी 24,569 थी।
मिश्मी लोग बर्मा के काचिन क्षेत्र से भारत में आकर बस गए थे। सबसे पहले इदु मिश्मी आये, जिसके बाद आज से लगभग 500 वर्ष पूर्व दिगारू मिश्मी आये और सबसे अंत में मिजू मिश्मी आये थे।
