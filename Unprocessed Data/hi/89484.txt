अभिनेता स्टूडियो ड्रामा स्कूल  
ब्रैडली चार्ल्स कूपर एक अमेरिकी फिल्म अभिनेता है। वह तीन साल तक दुनिया के सबसे अधिक भुगतान किये जाने वाले अभिनेता रहें, और चार अकादमी पुरस्कार, दो बाफ्टा पुरस्कार, और दो गोल्डन ग्लोब पुरस्कार समैत कई विभिन्न पुरस्कारों के लिये नामित किये जा चुके है। कूपर "फ़ोर्ब्स की वार्षिक सेलिब्रिटी 100" पर दो बार और 2015 के "दुनिया के 100 सबसे प्रभावशाली लोगों" के टाईम्स सूची में शामिल हो चुके है।
2000 में कूपर ने न्यूयॉर्क शहर में स्थित अभिनेता स्टूडियो के कला स्नातकोत्तर कार्यक्रम में दाखिला ले लिया। कूपर ने अपने अभिनय की शुरूआत 1999 में एक टेलीविजन श्रृंखला सेक्स और शहर में एक अतिथि भूमिका के साथ की और उनकी फिल्म कैरियर की शुरुआत दो साल बाद वेट हॉट अमेरिकन समर से हुई। उन्हें पहली बार पहचान एक जासूसी-एक्सन टीवी शो एलियश, और थोडी सफलता कॉमेडी फिल्म शादी क्रैशर से मिली, जिसमें उन्होने एक सहायक अभिनेता का किरदार निभाया था। कूपर को पहली सफलता 2009 में हैंगओवर, फिल्म से मिली। जिसके दो और संस्करण 2011 और 2013 में आये।
कूपर का जन्म 5 जनवरी, 1975 को फिलाडेल्फिया में हुआ और जेंकिंटाउन और रैडल के आस-पास के समुदायों में पले-बढ़े। उनकी माँ, ग्लोरिया, स्थानीय एनबीसी सहबद्ध के लिए काम करती थी। उनके पिता, चार्ल्स कूपर जिनकी मृत्यु जनवरी 2011 में हो गई थी, मेरिल लिंच के लिए एक शेयर दलाल के रूप में काम करते थे। चार्ल्स कूपर आयरिश मूल के थे, जबकि ग्लोरिया कूपर इतालवी मूल की थी। कूपर एक बड़ी बहन, होली है। उनका पालन एक रोमन कैथोलिक के रूप में किया गया था।
कूपर के मनोरंजन उद्योग के प्रारंभिक वर्ष कठिनाइयों से भरा हुआ था। जब उनके पहले धारावाहिक के दूसरे सीजन में उनकी भूमिका को पदान्वत किया गया, तो उन्होंने शो-कारोबार छोड़ने का मन बना लिया । शराब की लत और अपने करियर को लेकर संदेह के कारण उन्हें आत्महत्या के विचार आने लगे। 2004 के बाद से कूपर ने शराब छोड दिया, और टिप्पणी कि यदि वे इसे न छोड़ते तो उनका जीवन नष्ट हो गया होता।
अक्टूबर 2006 में, कूपर ने अभिनेत्री जेनिफर एस्पोसिटो के साथ सगाई कर ली है उसी साल दिसंबर में शादी कर ली। मई 2007 में, एस्पोसिटो ने तलाक के लिए आवेदन किया जोकि नवंबर में हो गया। इसके बाद उनके कई रिस्तों बनते और टूटते रहें। 2015 में कूपर का रिश्ता रूसी मॉडल इरीना श्याक के साथ शुरू हुआ। नवम्बर में, वे दोनों न्यूयॉर्क के पश्चिम गांव के उनके अपार्टमेंट में रहने लगे है। मार्च 2017, श्याक ने उनकी बेटी को जन्म दिया। 
