आइरी-शून्य, मंगल ग्रह पर एक खड्ड या क्रेटर है जिसका स्थान उस ग्रह की प्रधान मध्याह्न रेखा की स्थिति को परिभाषित करता है। यह आरपार लगभग 0.5 कि. मी. है और सिनस मेरिडियन क्षेत्र में विशाल क्रेटर आइरी के भीतर स्थित है। 
इसे ब्रिटिश शाही खगोलविद श्रीमान् जॉर्ज बिडेल आइरी के सम्मान में नामित किया गया था, जिन्होंने 1850 में ग्रीनविच पर याम्योत्तर वृत्त दूरदर्शी को निर्मित किया था। उस दूरबीन के स्थान को बाद में पृथ्वी की प्रधान मध्याह्न रेखा को निर्धारित करने के लिए चुना गया था। 
मंगल के प्रधान मध्याह्न रेखा के रूप में इस खड्ड का चयन 1969 में मेरिनर 6 और 7 की तस्वीरों के आधार पर मेर्टोन डविएस द्वारा किया गया था। 
