खगोलशास्त्र में रिक्तियाँ गैलेक्सियों के रेशों के बीच के ख़ाली स्थान होते हैं जिनमें या तो गैलेक्सियाँ होती ही नहीं या बहुत कम घनत्व में मिलती हैं। इनकी खोज सब से पहले सन् 1978 में की गयी थी। रिक्तियाँ आम तौर से 3 से 50 करोड़ प्रकाश-वर्ष का व्यास रखती हैं। किसी बहुत बड़ी अकार की रिक्ति को महारिक्ति कहा जाता है।
अंग्रेज़ी में "गैलेक्सियों के रेशों" को "गैलॅक्सी फ़िलामॅन्ट", "रिक्तियों" को "वोइड", "महारिक्तियों" को "सुपरवोइड" और "महागुच्छों" को "सुपरक्लस्टर" कहते हैं। "महान दीवारों" को "ग्रेट वाल" कहते हैं।
