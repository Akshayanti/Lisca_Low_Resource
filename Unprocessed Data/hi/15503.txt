डिस्को डांसर 1982 की एक भारतीय बॉलीवुड संगीत नाटक फिल्म है, जिसे राही मासुम रजा द्वारा लिखा एवं बब्बर सुभाष द्वारा निर्देशित किया गया। इसमें मिथुन चक्रवर्ती ने प्रमुख भूमिका अदा की है, इसके अलावा सहायक भूमिका में किम यशपाल और राजेश खन्ना हैं। यह फिल्म एक युवा नुक्कड़ कलाकार के "रंक से राजा" बनने की कहानी बताती है। यह फिल्म विशेष रूप से बप्पी लाहिड़ी द्वारा रचित फिल्मी डिस्को बॉलीवुड गाने और उस पर अभिनेता मिथुन चक्रवर्ती के नृत्य के लिए प्रसिद्ध है। "आई एम ए डिस्को डांसर", "जिमी जिमी जिमी आजा", "याद आ रहा है" और "गोरो की ना कालो की" सहित गाने बहुत लोकप्रिय हो गए।
इस फिल्म को विश्वव्यापी सफलता मिली, इसकी लोकप्रियता दक्षिणी/मध्य/पूर्वी एशिया, सोवियत संघ, पूर्वी यूरोप, चीन, मध्य पूर्व, तुर्की और पूर्वी/पश्चिमी अफ्रीका में फैली हुई थी। यह सोवियत संघ में हिन्दी की सबसे सफल फिल्मों में से एक थी, जहाँ इसने 60.9 मिलियन दर्शकों को आकर्षित किया। यह भारत की सबसे पहली 100 करोड़ रूपए वाली फिल्म थी, जिसें बाद में "हम आपके हैं कौन" ने पीछे छोड़ दिया। इस फिल्म ने मिथुन को दक्षिणी एशिया और सोवियत संघ में काफी लोकप्रिय बना दिया। चीन में, इसका संगीत काफी लोकप्रिय रहा और उसे गोल्ड अवार्ड भी दिया गया।
शीर्षक गीत "आई एम ए डिस्को डांसर" का फिल्मांकन तीन दिनों तक मुंबई के नटराज स्टूडियो में चला, जहाँ मिथुन चक्रवर्ती के प्रसिद्ध नृत्य फिल्मायें गये। इसके बाद, मुंबई के फ़िल्मिस्तान स्टूडियो में शूटिंग के भीड़ दृश्यों को प्रदर्शित किया गया।
फिल्म के सभी गीतों के लिए संगीत बप्पी लाहिड़ी ने तैयार किया था, और फिल्म के गीत अंजान और फारूक कैसर द्वारा लिखे गए थे। फिल्म के गानें इस प्रकार हैं:
इस फिल्म का का पुनर्निर्माण तमिल सिनेमा में आनंद बाबू की मुख्य भूमिका के साथ "पादुम वानंबादी" नाम से, और तेलुगू सिनेमा में नंदमुरी बालकृष्ण के साथ "डिस्को राजा" नाम से बनाया गया था।
2010 में, "आई एम ए डिस्को डांसर" और "याद आ रहा है है" गाने 2010 रोहित शेट्टी द्वारा निर्देशित बॉलीवुड कॉमेडी फिल्म गोलमाल 3 में दर्शाया गया था। गाने मिथुन चक्रवर्ती के चरित्र प्रीतम के प्रदर्शन के लिए प्रासंगिक थे।
"जिमी जिमी आजा आजा" का संगीत एडम सैंडलर कि "डोन्ट मेस विद द ज़ोहन" फिल्म के अंतिम लड़ाई के दृश्य में इस्तेमाल किया गया था।
इमरान खान की अगुवाई वाली फिल्म 'दिल्ली बेली' में आमिर खान की डिस्को फाइटर गाना विशेष रूप से डिस्को डांसर में मिथुन चक्रवर्ती की भूमिका से प्रेरित था।
"जिमी जिमी आजा आजा" और "आई एम ए डिस्को डांसर" सोवियत राज्यों जैसे रूस, अज़रबैजान, उजबेकिस्तान, मंगोलिया जैसे देशों में बहुत लोकप्रिय हैं।
