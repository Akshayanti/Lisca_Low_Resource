जबलपुर अभियांत्रिकी महाविद्यालय, जिसे पहले शासकीय अभियांत्रिकी महाविद्यालय, जबलपुर के नाम से जाना जाता था, जबलपुर, मध्य प्रदेश, भारत में स्थित एक संस्थान है। यह भारत में ब्रिटिश शासन के दौरान, शासकीय अभियांत्रिकी महाविद्यालय, जबलपुर के रूप में स्थापित किया गया था और यह भारत का 15 वां सबसे पुराना अभियांत्रिकी संस्थान है। यह भारत का पहला संस्थान है जिसने देश में इलेक्ट्रॉनिक्स और दूरसंचार अभियांत्रिकी की शिक्षा शुरू की और यह भारत में ब्रिटिश द्वारा स्थापित अंतिम शैक्षिक संस्थान भी है। संस्थान अभियांत्रिकी अनुप्रयुक्त विज्ञान में स्नातक, स्नाकोत्तर और डॉक्टरेट उपाधि प्रदान करता है। संस्थान ने मार्च 2013 में एक घोषणा की, कि वह अभियांत्रिकी में नए पाठ्यक्रम शुरू कर रहा है जैसे प्रबंधन, रचना विज्ञान, वास्तुकला, नगर नियोजन, भेषज विज्ञान, साइबर और व्यवसाय और कानून में स्नाकोत्तर आदि।
जेईसी को शासकीय अभियांत्रिकी महाविद्यालय, जबलपुर के रूप में 7 जुलाई 1947 को भारत में ब्रिटिश शासन के दौरान स्थापित किया गया था, यह केंद्रीय भारत का सबसे पुराना और भारत का 15 वां सबसे पुराना अभियांत्रिकी महाविद्यालय बनाया गया था। इसके द्वारा भारत में इलेक्ट्रॉनिक्स और दूरसंचार अभियांत्रिकी प्रारम्भ की गयी, जो 1947 में शुरू हुई थी।
यह 1947 से 1956 तक सागर विश्वविद्यालय से लेकर, उसके बाद वर्ष 1999 तक जबलपुर विश्वविद्यालय से तथा वर्ष 1999 से 2010 तक राजीव गांधी तकनीकी विश्वविद्यालय भोपाल, जो मध्य प्रदेश की राज्यीय तकनीकी विश्वविद्यालय है, से संबद्ध रहा। संस्थान ने 1997 में अपनी 50 वीं वर्षगांठ मनाई, जिसमें भारत के तत्कालीन राष्ट्रपति, महामहिम डॉ शंकरदयाल शर्मा स्वर्ण जयंती समारोह में उपस्थित थे। वर्ष 1997 में इसे स्वायत्त संस्थान का दर्जा दिया गया और वर्ष 2010 में इसे स्वायत्त विश्वविद्यालय मध्य प्रदेश सरकार द्वारा घोषित किया गया था। वर्ष2014 में, विश्वविद्यालय अनुदान आयोग द्वारा स्वायत्तता प्रदान की गई थी। यह एक क्षेत्रीय केंद्र है और का नोडल शोध केंद्र भी है।

उल्लेखनीय पूर्व छात्रों में शामिल हैं:
