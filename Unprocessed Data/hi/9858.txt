शंकु कोशिकाएँ स्तनधारी प्राणियों की आँखों के दृष्टि पटल में उपस्थित एक प्रकार की प्रकाशग्राही कोशिकाएँ होती हैं। आँखों में एक अन्य प्रकार की प्रकाशग्राही कोशिका भी होती है जिसे शलाका कोशिका कहते हैं। शंकु रंग दृष्टि प्रदान करते हैं और अधिक प्रकाश में काम करते हैं, जबकि शलाकाएँ कम रोशनी में देखने में सक्षम होते हैं और रात्रि दृष्टि प्रदान करते हैं लेकिन उनमें रंग देखने की क्षमता बहुत कम होती है। औसत मानव आँख में लगभग 70 करोंड़ शंकु होते हैं। शंकु आँखों की केन्द्र में अधिक पाए जाते हैं और केन्द्रीय दृष्टि में महत्वपूर्ण भूमिका रखते हैं जबकि शलाका परिधीय दृष्टि में महत्वपूर्ण होते हैं।
