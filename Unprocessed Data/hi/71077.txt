रॉबिन सिंह  एक पूर्व भारतीय क्रिकेट खिलाड़ी है जो भारतीय क्रिकेट टीम के लिए वनडे क्रिकेट और साथ ही टेस्ट क्रिकेट मैच भी खेला करते थे। हालांकि इनका जन्म 14 सितम्बर 1963 को भारत की बजाय प्रिंस टाउन ,त्रिनिदाद और टोबैगो में हुआ था। इन्होंने भारतीय क्रिकेट टीम के लिए 1989 से लेकर 2001 तक कुल 1 मात्र टेस्ट मैच और 136 वनडे मैच खेले थे। जिसमें इन्होंने एक हरफनमौला खिलाड़ी की भूमिका निभाई थी। इसके बाद इन्होंने क्रिकेट में कोचिंग यानी प्रशिक्षक के तौर भी कैरियर बनाया और इंडियन प्रीमियर लीग के 2010 के आईपीएल में मुम्बई इंडियन्स की फ्रेंचाइज के कप्तान रहे थे। जबकि साथ में कैरिबियन प्रीमियर लीग में बारबाडोस ट्रिडेंट के 2013 तक कोच के पद पर रहे थे। इन सबके अलावा इन्होंने आईपीएल में डेक्कन चार्जर्स के लिए भी कोचिंग की थी। ये अपने क्रिकेट कैरियर में हमेशा एक दम फिट और अच्छे रहे हैं।
इनका जन्म त्रिनिदाद राष्ट्र में 14 सितम्बर 1963 में हुआ था इनके माता-पिता इंडो-त्रिनिदादियन है। लेकिन रॉबिन सिंह ने 1984 में त्रिनिदाद को छोड़ दिया था और वो भारत आ गए थे यहाँ से उन्होंने मद्रास से मद्रास विश्वविद्यालय से शिक्षा ग्रहण की थी। अपनी शिक्षा के दौरान ही इन्होंने कई क्रिकेट क्लबों में क्रिकेट मैच खेले और यहीं से ये एक अच्छे क्रिकेट खिलाड़ी बन गए।
इस प्रकार इन्होंने हमेशा अच्छा प्रदर्शन किया और इनका चयन रणजी ट्रॉफी 1988 में तमिल नाडु की क्रिकेट टीम में हो गया जहाँ इन्होंने शानदार प्रदर्शन किया और तमिल नाडु उस रणजी ट्रॉफी को जीता था। साथ ही सिंह उस रणजी ट्रॉफी के सीजन में सबसे सफल बल्लेबाज साबित हुए थे। इस प्रकार इन्होंने रॉबिन सिंह धीरे-धीरे भारतीय नागरिक बन गए और इनका चयन भारतीय क्रिकेट टीम में हो गया जहाँ इन्हें 1 टेस्ट मैच और 136 वनडे मैचों में खेलने का मौका मिला। 
