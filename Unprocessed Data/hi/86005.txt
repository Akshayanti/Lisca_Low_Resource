कैंटरबरी कैथेड्रल, इंग्लैंड का सबसे पुरातन एवं सबसे मशहूर ईसाई गिर्जाघर है। यह भवन, एक विश्व धरोहर स्थल का हिस्सा है। यह कैंटरबरी के आर्चबिशप का नीज-आसान है, और चर्च ऑफ़ इंग्लैंड तथा विश्वविस्तृत आंगलिकाइ संप्रदाय का मातृगिर्जा है। कैंटरबरी के आर्चबिशप, वैश्विक आंगलिकाइ ऐक्य के चिन्हात्मक प्रमुख होते हैं। इस चर्च का पूरा आधिकारिक नाम है "कैथेड्रल ऍण्ड मेट्रोपोलिटिकल चर्च ऑफ़ क्राइस्ट ऍट कैंटरबरी".
ईइस कैथेड्रल की स्थापना 597 में हुई थी, और 1070 से 1077 के बीच इसे पुनः पूर्णतः नवनिर्मित किया गया था। इसके पूर्वी छोर को 12वीं सदी में काफी हद तक बड़ा किया गया था, तथा 1174 में एक भीषण आग के बाद, इसके अधिकांश हिस्सों को गॉथिक शैली में पुनः निसे किया गया था। इस भवन में अन्तिम बड़ा नवनिर्माण कार्य मध्य 19वीं सदी में किया गया था। ऑगस्टीन ऑफ़ कैंटरबरी इसके पहले बिशप थे।
