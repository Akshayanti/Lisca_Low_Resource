डा वसिष्ठ नारायण त्रिपाठी जन्म- मई 1965, उत्तर प्रदेश के गोरखपुर जिले के एक कृषक परिवार में, नौ भाई-बहनों में आठवीं संतान। गाँव की आरंभिक शिक्षा के पश्चात भोलाराम मसकरा कालेज, सहजनवा से इंटर मीडिएट, तत्पश्चात गोरखपुर विश्वविद्यालय से बीए, एलएल बी करने के उपरान्त उत्तर प्रदेश बार काउन्सिल में 1986 में अधिवक्ता के रूप में पंजीयन कराया और हाईकोर्ट में वकालत करने लगे। पुन: काशी हिन्दू विश्वविद्यालय, वाराणसी से एलएल एम् एवं क़ानून में पीएच डी की उपाधियाँ प्राप्त किया। वाराणसी जिला न्यायलय में भी कुछ दिन वकालत किया। इलाहबाद विश्वविद्यालय में कुछ वर्षों तक असिस्टेंट प्रोफ़ेसर रहे और विद्यार्थियों में सर्वाधिक लोकप्रिय शिक्षक रहे। जिस किसी विषय के शिक्षक अनुपस्थित रहते या विद्यार्थियों/शिक्षकों को जिस किसी विषय में कठिनाई महसूस होती, डा त्रिपाठी त्वरित समाधान के लिए सुलभ रहते। डा त्रिपाठी क़ानून की अनेक पुस्तकों के लेखक भी हैं। इन्होने कभी किसी नौकरी, धन, पद इत्यादि को महत्त्व नहीं दिया। डा त्रिपाठी इलाहबाद उच्च न्यायलय में मध्यस्थ भी रहे। अधिवक्ता समुदाय इनकी सहजता, विद्वत्ता, सच्चरित्रता इत्यादि गुणों की प्रशंसा करता है। इलाहाबाद से सुप्रीम कोर्ट में वकालत करने गये किन्तु वैराज्ञ भाव प्रभावी था, शीघ्र ही विरक्त होकर दण्ड सन्यास ले लिए और अब ज्योतिष्पीठ बदरिकाश्रम के संन्यासी हैं और  "स्वामी सदाशिव ब्रह्मेन्द्रानन्द सरस्वती" के नाम से जाने जाते हैं।
