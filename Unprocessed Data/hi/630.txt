मिशन इंपॉसिबल - फॉलआउट एक 2018 अमेरिकी जासूसी-लड़ाई वाली फिल्म है। जिसका लेखन, निर्देशन और सह-निर्माण क्रिस्टोफर मैकक्वेरी ने किया है। ऐसा पहली बार हुआ है कि किसी निर्देशक ने इस फ्रैंचाइज़ की एक से अधिक फिल्मों में निर्देशन किया हो। ये मिशन इंपोसिबल फिल्म की तीसरी कड़ी है। इसमें टॉम क्रूज़, साइमन पेग, रेबेका फरगसन आदि हैं। ये फिल्म 27 जुलाई 2018 को सिनेमाघरों में प्रदर्शित होगा और उसी दिन ही ये रियलआईडी 3डी, आईमैक्स 3डी आदि में भी आ जाएगा।
जब आईएमएफ़ का लक्ष्य पूरी तरह विफल हो जाता है, तो उसके कारण पूरी दुनिया को इसके गंभीर परिणामों का सामना करना पड़ता है। ईथन हंट इस विफलता को अपने ऊपर ले लेता है और उस काम को पूरा करने निकल पड़ता है, लेकिन सीआईए उसके इस हरकत को देख कर उसकी वफादारी और इरादों पर सवाल उठाती है। दुनिया को बचाने के इस रास्ते में उसे हत्यारों के साथ साथ अपने पुराने सहयोगियों से भी लड़ना पड़ता है।
मिशन है, प्लूटोनियम धातु को खतरनाक हाथों में पड़ने से बचाना, क्योंकि वे खतरनाक लोग इस सिद्धांत में विश्वास रखते हैं- ‘जितनी बड़ी तबाही होगी, उतनी ही शांति दुनिया में स्थापित होगी।’ एक मुठभेड़ में प्लूटोनियम सिर्फ इसलिए गलत हाथों में पड़ जाता है क्योंकि उस वक्त इथन प्लूटोनियम की रक्षा करने से ज्यादा जरूरी अपने साथी विंग रेम्स की जान बचाना समझता है। इस घटना के बाद से इथन का लक्ष्य बन जाता है प्लूटोनियम को वापस लाना। यह मौका उसे एक मीटिंग के रूप में नजर आता है। इस मीटिंग में व्हाइट विडो नामक एक संभ्रांत महिला, जॉन लार्क नामक एक रहस्यमयी आदमी से मिलने वाली है और उसके साथ प्लूटोनियम का सौदा करने वाली है। इथन की योजना है कि वह किसी तरह जॉन को बेहोश कर उसकारूप धर कर व्हाइट विडो से मिलेगा और किसी भी कीमत पर प्लूटोनियम हासिल करेगा। इसी बीच एक और मुसीबत खड़ी हो जाती है। उधर सीआईए संस्था को आईएमएफ पर भरोसा नहीं रहता जिसके चलते वह तय करती है कि जहां-जहां इथन की टीम जाएगी, वहां-वहां उनका वॉकर नाम का आदमी भी जाएगा।
23 मई 2015 को द ट्रैकिंग बोर्ड ने बताया कि पैरामाउंट पिक्चर्स जल्द ही मिशन: इम्पॉसिबल का छठवाँ फिल्म बनाने जा रहा है, जिसमें टॉम क्रूज और डेविड एलिसन आदि होंगे। 28 जुलाई 2015 को क्रूज ने डैली शो को बताया कि वे इसके छठवें फिल्म में काम कर रहे हैं और इसका निर्माण शुरू भी हो चुका है। टॉम ने जॉन स्टीवर्ड को बताया कि इस फिल्म को फिल्माने का काम 2016 की गर्मियों में शुरू हो जाएगा।
