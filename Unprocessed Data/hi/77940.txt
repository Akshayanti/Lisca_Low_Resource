
लौवा  बटेर के कुल का एक पक्षी है जो पश्चिमी और दक्षिणी भारत में व्यापक रूप से पाया जाता है। यह विशुद्ध भारतीय जाति है जो और कहीं भी नहीं पाई जाती है। जैसा कि इसका अंग्रेज़ी नाम प्रदर्शित करता है, यह पक्षी पथरीले इलाकों में अधिक पाया जाता है और यह इलाका मध्य भारत के विशाल क्षेत्र में है। मादा अगस्त या सितम्बर के महीने में 6 से 8 अण्डे देती है। यह अण्डे झाड़ियों के जड़ में खोदे गये 5-6 इन्च के कोटर में दिये जाते हैं। इसकी लंबाई लगभग 17 से 18.5 से.मी. होती है और वज़न 64 से 85 ग्राम तक होता है।
