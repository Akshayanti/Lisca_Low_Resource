बोस्तेन झील या बाग़राश झील मध्य एशिया में जनवादी गणतंत्र चीन द्वारा नियंत्रित शिंजियांग प्रान्त के बायिनग़ोलिन मंगोल स्वशासित विभाग में स्थित मीठे पानी की एक झील है। यह तारिम द्रोणी के पूर्वोत्तरी छोर पर स्थित है और शिंजियांग प्रान्त की सबसे बड़ी झील है। बोस्तेन झील काराशहर से 20 किमी पूर्व में और बायिनग़ोलिन विभाग की प्रशासनिक राजधानी कोरला से 57 किमी पूर्वोत्तर में स्थित है। काइदू नदी इस झील में पानी लाती है और झील में पहुँचने वाला 83% जल इसी एक नदी से आता है। झील में बहुत-सी मछलियाँ रहती है और कुछ स्थानीय निवासी उन्हें व्यावसायिक रूप से पकड़ते हैं।
झील के साथ ढकी हुई पैदल टहलने की जगह
झील-किनारे बना एक उद्यान
तट से झील का नज़ारा
किनारे पर उगी घास और झाड़
