 नोहकलिकाइ पूर्वोत्तर भारत के मेघालय प्रदेश मे पूर्वी खासी हिल्स में चेरापूँजी के समीप स्थित एक जलप्रपात है। इस जल प्रपात की ऊँचाई 1100 फुट है। यह प्रपात भारत के सबसे ऊँचे झरनों में से एक है। चेरापूँजी भारी वर्षा के लिये प्रसिद्ध रहा है इस प्रपात के जल का स्रोत यही वर्षा है। सर्दी के मौसम में दिसम्बर से फरवरी के मध्य वर्षा नहीं के बराबर होने से सूखे समय में यह प्रपात लगभग सूख जाता है। इस झरने के ठीक नीचे नीले-हरे रंग के जल वाले तैरने के स्थान बन गये हैं।
प्रपात के निकट स्थित सीधी खड़ी चट्टान से कभी एक स्थानीय खासी लड़की ने छलाँग लगा दी थी। उस लड़की का नाम लिकाई था जिसके नाम पर इस झरने का नाम नोहका-लिकाई पड़ा। 
पहले नोहकालीकाई प्रपात के पार सामने स्थित एक दूर के स्थान से देखा जाता था लेकिन हाल ही में नीचे जाने के लिये सीढ़ियाँ बनाई गई है जो ठीक नीचे तक ले जाती हैं। क्षेत्र के आस-पास कई भोजनालय आदि हैं जहाँ स्थानीय खासी व अन्य व्यंजन उपलब्ध होते हैं।इसके अलावा यहाँ कई छोटी दुकानें भी हैं जहाँ से क्षेत्र के स्थानीय उत्पादों के खरीद सकते हैं जैसे दालचीनी, हल्दी, लाल मिर्च, अन्य मसाले एवं स्थानीय हस्तशिल्प के उत्पाद, आदि।
