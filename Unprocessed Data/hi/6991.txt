2018 इंडियन प्रीमियर लीग का फाइनल मुकाबला 27 मई 2018 को मुंबई के वानखेड़े स्टेडियम में 2 साल बाद इंडियन प्रीमियर लीग में वापसी करने वाली चेन्नई सुपर किंग्स और सनराइजर्स हैदराबाद के बीच खेला गया था जिसमें चेन्नई सुपर किंग्स ने सनराइजर्स हैदराबाद को 8 विकेटों से हरा दिया।
इस मैच में चेन्नई सुपर किंग्स के कप्तान महेंद्र सिंह धोनी ने टॉस जीता था और पहले गेंदबाजी करने का फैसला लिया था जिसके बाद सनराइजर्स हैदराबाद ने बल्लेबाजी करते हुए 178 रन बनाये थे। इनकी टीम में सबसे ज्यादा रन युसूफ पठान ने 45 * बनाये थे।
इसके बाद चेन्नई सुपर किंग्स ने यह लक्ष्य 18.3 ओवर में ही 2 विकेट गंवाकर हासिल कर दिया, जिसमें सलामी बल्लेबाज शेन वॉटसन ने सर्वाधिक नाबाद 117 रन बनाये जिसमें 8 छक्के लगाये थे और इन्हें मैन ऑफ द मैच का खिताब भी दिया गया।
