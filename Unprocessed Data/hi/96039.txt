गोपामऊ भारत के उत्तरी राज्य उत्तर प्रदेश के हरदोई जिले में स्थित एक छोटा सा कस्बा है, यह जिले के पूर्वी भाग में स्थित है| यहाँ की स्थानीय प्रशासन नगर पंचायत के अधिकार क्षेत्र में है| जिला मुख्यालय हरदोई यहाँ से 24 किलोमीटर है | इसकी पूर्वी सीमा सीतापुर जिले की सीमा से मिलती है जो गोमती नदी से विभाजित होती है| वर्ष 2011 की जनगणना के अनुसार कस्बे की कुल जनसंख्या 18078 है जिसमे पुरुष 8248, महिलायें 7285 तथा 0 से 6 वर्ष तक के बच्चो की संख्या, बालक 1283 तथा बालिकायें 1260 हैं| इसी प्रकार साक्ष्ररता के अनुसार साक्षर पुरुष 4166 तथा साक्षर महिलायें 2924 हैं यानी 47% साक्षर लोग हैं| यहाँ कुल 12 वार्ड हैं, विधान सभा लिस्ट 2014 के अनुसार यहाँ कुल 6676 वोटर हैं जिनमें पुरुष 3771 तथा महिलायें 2905 हैं |
गोपामऊ नगर पंचायत की स्थापना 1972 में तथा पहले बोर्ड का गठन 1989 में हुआ तब से आज तक चेयरमैनी की यह पांचवी पंचवर्षी चल रही है| गोपामऊ के इतिहास और प्रशाशन की विस्तृत जानकारी के लिये प्रशाशन पेज देखें| निकटतम रेलवे स्टेशन हरदोई रेलवे स्टेशन है और अमौसी हवाई अड्डा लखनऊ निकट्तम हवाई अड्डा है| यह समुद्र तल से 143 मीटर की एक औसत ऊंचाई पर 27.55Â डिग्री उत्तरी अक्षांश और 80.28Â डिग्री पूर्वी देशांतर के बीच स्थित है
