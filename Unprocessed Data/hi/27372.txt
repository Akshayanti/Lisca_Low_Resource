ख़रगोश या लीपस तारामंडल खगोलीय मध्य रेखा और शिकारी तारामंडल से बिलकुल दक्षिण में स्थित एक तारामंडल है। दूसरी शताब्दी ईसवी में टॉलमी ने जिन 48 तारामंडलों की सूची बनाई थी यह उनमें से एक है और अंतर्राष्ट्रीय खगोलीय संघ द्वारा जारी की गई 88 तारामंडलों की सूची में भी यह शामिल है। पुरानी खगोलशास्त्रिय पुस्तकों में इसे अक्सर एक ख़रगोश के रूप में दर्शाया जाता था जिसका पीछा पड़ौसी शिकारी तारामंडल की काल्पनिक शिकारी की आकृति कर रही था।
ख़रगोश तारामंडल में आठ मुख्य तारे हैं, हालांकि वैसे इसमें दर्ज़नों तारे स्थित हैं। इसके चार तारे एक चकोर आकृति बनाते हैं जिसे "अर्श अल-जऔज़ा" या "कुरसी अल-जऔज़ा अल-मुअक्ख़र" बुलाया जाता है। α लॅप तारा, जिसे आरनॅब भी कहते हैं, इस तारामंडल का सब से रोशन सितारा है। ख़रगोश तारामंडल में एक ऍम79 नाम की मॅसिये वस्तु भी स्थित है, जो एक धुंधला-सा गोल तारागुच्छ है।
