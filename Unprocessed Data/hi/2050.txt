संतोष अहलावत झुंझुनू लोक सभा निर्वाचन क्षेत्र से 16वीं लोकसभा में भाजपा सांसद हैं। वो इससे पहले सूरजगढ़ विधानसभा क्षेत्र से 2008 और 2013 में विधायक रह चुकी हैं। वो वर्ष 2000 में बुहाना से प्रधान चुनी गई और 2005 में जिला परिषद् सदस्य चुनी गईं। वर्ष 2004 के चुनाव में उन्होंने झुंझुनू से ही लोकसभा चुनाव लड़ा था लेकिन उनकी पराजय हुई। झुंझुनू से वो भारतीय जनता पार्टी की प्रथम सांसद हैं। राजस्थान से सोहलवी लोक सभा में वो एकमात्र महिला सांसद हैं।
