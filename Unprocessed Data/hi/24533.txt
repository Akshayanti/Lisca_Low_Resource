हायजीया परिवार क्षुद्रग्रह घेरे के बाहरी भाग में मिलने वाले C-श्रेणी व B-श्रेणी के कार्बनयुक्त क्षुद्रग्रहों का एक क्षुद्रग्रह परिवार है। इस परिवार का नाम 10 हायजीया नामक भीमकाय क्षुद्रग्रह पर पड़ा है। 10 हायजीया का आकार क़रीब 400 किमी है लकिन बाक़ी हायजीया क्षुद्रग्रहों का आकार इससे काफ़ी कम है। हायजीया परिवार का 90% से ज़्यादा द्रव्यमान इस एक क्षुद्रग्रह में निहित है। 10 हायजीया के बाद, 70 किमी के आकार वाले 333 बडीनीया और 538 फ़्रीडरिक इस परिवार के सबसे बड़ा क्षुद्रग्रह है। उनके बाद अन्य सदस्य 30 किमी से कम आकार के हैं।
