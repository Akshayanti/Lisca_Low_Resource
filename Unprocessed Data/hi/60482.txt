 चाइल्डलाइन इंडिया 1098 भारत के गैर सरकारी संगठन चाइल्डलाइन इंडिया फाउंडेशन द्वारा संचालित दूरभाष सहायता सेवा है। बच्चों के हितों की रक्षा के लिए सातों दिन चौबीसों घंटे चलने वाली यह भारत की पहली निःशुल्क दूरभाष सेवा है। यह अनाथ और निराश्रित तथा स्कूल न जा सकने वाले गरीब बच्चों की सहायता करती है। यह उनकी शिक्षा का भी प्रबंध करती है। यह संस्था अपने कार्यों के लिए लोगों से पैसे जमा करती है। इसे वर्ष में औसतन दो लाख फोन किए जाते हैं। अधिकांश फोन बाल श्रम से छुटकारा दिलाने के लिए किया जाता है।
