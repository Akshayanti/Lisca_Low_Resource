ब्रेंडन बैरी मैकुलम, जिन्हें "बैज" के नाम से भी जाना जाता है एक पूर्व न्यूजीलैंड क्रिकेट टीम के अंतरराष्ट्रीय क्रिकेट खिलाड़ी है, जिन्होंने अपने कैरियर में सभी स्वरूपों में एक साथ क्रिकेट खेला है साथ ही ये सभी प्रारूपों में पूर्व कप्तान भी रह चुके है। मैकुलम के नाम टेस्ट मैचों में सबसे तेजी से रन बनाने वालों में भी एक है विशेषकर सभी समय का सबसे तेज टेस्ट शतक भी इनके नाम है इस कारण इन्हें न्यूजीलैंड क्रिकेट के सबसे सफल बल्लेबाजों और कप्तानों में से एक माना जाता है।
मैकुलम वर्तमान में ट्वेन्टी-20 अंतरराष्ट्रीय क्रिकेट में सबसे ज्यादा रन बनाने वाले पहले खिलाड़ी हैं और ट्वेन्टी-20 अंतरराष्ट्रीय क्रिकेट में दो ट्वेन्टी-20 अंतरराष्ट्रीय शतक और 2000 रन बनाने वाले पहले और अब तक के एकमात्र खिलाड़ी हैं। इन्होंने 18 फरवरी 2014 को भारतीय टीम के खिलाफ 302 रन बनाकर एक नया कीर्तिमान बना गए और वह टेस्ट मैचों में तिहरे शतक बनाने वाले न्यूजीलैंड के पहले क्रिकेट खिलाड़ी बन गए। इसके अलावा 2014 में, वह कैलेंडर ईयर में 1000 टेस्ट रनों का स्कोर करने वाले न्यूजीलैंड के पहले खिलाड़ी भी बन गये। इसके बाद इनका यह रिकॉर्ड केन विलियमसन ने 2015 में 1182 रन बनाकर तोड़ दिया। 20 फरवरी 2016 को इन्होंने अपने आखिरी टेस्ट मैच में 54 गेंदों में सबसे तेज़ टेस्ट शतक बनाकर एक नया कीर्तिमान बना दिया। इसी के साथ इन्होंने विवियन रिचर्ड्स और मिस्बाह-उल-हक़ का रिकॉर्ड भी तोड़ दिया।
मैकुलम ट्वेन्टी-20 अंतरराष्ट्रीय क्रिकेट में और ट्वेन्टी - 20 क्रिकेट में सर्वाधिक व्यक्तिगत स्कोर में सबसे अधिक व्यक्तिगत स्कोर के रूप में पिछले रिकॉर्ड धारी रहे है लेकिन बाद में आईपीएल के 2013 के संस्करण में रॉयल चैलेंजर्स बैंगलोर के लिए क्रिस गेल ने 175 रनों की पारी पुणे वॉयियर्स इंडिया के खिलाफ खेलकर इनको पीछे छोड़ दिया।इन्होंने 2008-2010 तक इंडियन प्रीमियर लीग में कोलकाता नाइट राइडर्स के लिए खेले और फिर से 2012-2013 तक खेले। जबकि बीच में उन्होंने कोच्चि टस्कर्स केरल के लिए भी खेले। इसके बाद मैकुलम 2014-2015 में चेन्नई सुपर किंग्स के लिए खेले थे जबकि 2016-2017 के आईपीएल में गुजरात लॉयन्स के लिए खेलने का मौका मिला।
ब्रेंडन मैकुलम ने अपने इंडियन प्रीमियर लीग की शुरुआत 2008 इंडियन प्रीमियर लीग में कोलकाता नाइट राइडर्स के साथ खेलते हुए की थी और 2018 इंडियन प्रीमियर लीग में इन्हें रॉयल चैलेंजर्स बैंगलोर ने खरीदा है।
