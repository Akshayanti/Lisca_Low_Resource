विभवमापी या पोटैन्शियोमीटर तीन सिरे वाला एक प्रतिरोध होता है जिसमें दो सिरे नियत होते हैं और इन सिरों के बीच का तीसरा सिरा परिवर्ती होता है। इसका प्रयोग विद्युत परिपथ अथवा सेल का विभव मापने में किया जाता है। इसकी इस रचना के कारण इसे परिवर्ती प्रतिरोध के रूप में या विभव-विभाजक के रूप में उपयोग में लाया जा सकता है। आकार, रूप एवं कार्य की दृष्टि से तरह-तरह के विभवमापी प्रयोग किए जाते हैं।


