हिन्दू विवाह संस्कार कई प्रकार के होते हैं।पूर्ण विवाह इनमें से कुछ को मिलाकर बनता है।
दोनो पक्ष की सहमति से समान वर्ग के सुयोज्ञ वर से कन्या का विवाह निश्चित कर देना 'ब्रह्म विवाह' कहलाता है। सामान्यतः इस विवाह के बाद कन्या को आभूषणयुक्त करके विदा किया जाता है। आज का "Arranged Marriage" 'ब्रह्म विवाह' का ही रूप है।
किसी सेवा कार्य के मूल्य के रूप अपनी कन्या को दान में दे देना 'दैव विवाह' कहलाता है।
कन्या-पक्ष वालों को कन्या का मूल्य दे कर कन्या से विवाह कर लेना 'अर्श विवाह' कहलाता है।
कन्या की सहमति के बिना उसका विवाह अभिजात्य वर्ग के वर से कर देना 'प्रजापत्य विवाह' कहलाता है।
परिवार वालों की सहमति के बिना वर और कन्या का बिना किसी रीति-रिवाज के आपस में विवाह कर लेना 'गंधर्व विवाह' कहलाता है। 
कन्या को खरीद कर विवाह कर लेना 'असुर विवाह' कहलाता है।
कन्या की सहमति के बिना उसका अपहरण करके जबरदस्ती विवाह कर लेना 'राक्षस विवाह' कहलाता है।
कन्या की मदहोशी का लाभ उठा कर उससे शारीरिक सम्बंध बना लेना और उससे विवाह करना 'पैशाच विवाह' कहलाता है। इसमें कन्या के परिजनों की हत्या तक कर दी जाती है।
