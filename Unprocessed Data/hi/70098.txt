डाइनामाइट न्यूज़ एक भारतीय समाचार वेबसाइट है। इसके संस्थापक और प्रधान संपादक मनोज टिबड़ेवाल आकाश हैं। यह वेबसाइट अगस्त 2017 में बीआरडी मेडिकल कॉलेज,गोरखपुर में ऑक्सीजन की कमी के कारण बड़ी संख्या में हुई बच्चों की मौत सम्बन्धी रिपोर्ट को प्रकाशित करने के कारण चर्चित रही। इसके अलावा उत्तर प्रदेश के महराजगंज जिले के मधवलिया गोसदन में गायों की मौत को लेकर जनवरी 2018 में इसकी रिपोर्ट काफी चर्चित रही।
फरवरी 2018 में डाइनामाइट न्यूज़ द्वारा आयोजित डाइनामाइट न्यूज़ यूपीएससी कॉन्क्लेव में इस्पात मंत्रालय, भारत सरकार की सचिव डॉ. अरुणा शर्मा, उत्तर प्रदेश एसटीएफ के आईजी अमिताभ यश, दिल्ली चिड़ियाघर की निदेशक रेनू सिंह, मुजफ्फरनगर के मुख्य विकास अधिकारी अंकित अग्रवाल और वित्त मंत्रालय में अधिकारी मयूषा गोयल ने आईएएस प्रतियोगियों को संबोधित किया। 
