गामा जॅमिनोरम, जिसका बायर नाम में भी यही है, मिथुन तारामंडल का दूसरा सब से रोशन तारा है । यह पृथ्वी से दिखने वाले सभी तारों में से 41वाँ सब से रोशन तारा है। यह हमसे 105 प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान 1.9 है। वास्तव में यह एक द्वितारा है।
गामा जॅमिनोरम को अंग्रेज़ी में "ऐल्हेना" भी कहा जाता है। यह अरबी भाषा के "अल-हना'आह" से लिया गया है जिसका अर्थ "ऊँट की गर्दन पर लगाया गया पहचान चिह्न" है।
गामा जॅमिनोरम द्वितारे का मुख्य तारा एक A0 IV श्रेणी का उपदानव तारा है। इसकी निहित चमक सूरज की 160 गुना है। इसका द्रव्यमान हमारे सूरज के द्रव्यमान का लगभग 2.8 गुना और व्यास हमारे सूरज के व्यास का 4.4 गुना है। इसकी सतह का तापमान लगभग 9,750 कैल्विन है। इसका साथी तारा एक G श्रेणी का धुंधला-सा तारा है।
