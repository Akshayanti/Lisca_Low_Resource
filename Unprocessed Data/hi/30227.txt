डेनियल रॉबर्ट एल्फमैन एक अमेरिकी संगीतकार, गायक, गीतकार, और रिकॉर्ड निर्माता हैं। वह फिल्मों और टेलीविजन कार्यक्रमों में संगीत देने के लिए जाने जाते हैं, विशेष रूप से निर्देशक टिम बर्टन की फिल्मों में। 
एल्फ़मैन को सर्वप्रथम 1974 से 1995 तक बैंड "ओइंगो बोइंगो" के मुख्य गायक और गीतकार के रूप में पहचान मिली। 1976 में एक अभिनेता के तौर पर एल्फमैन ने फिल्मी दुनिया में कदम रखा। 1980 में आई 'फोर्बिडन जोन' एक संगीतकार के तौर पर उनकी पहली फिल्म थी, जिसे उनके बड़े भाई रिचर्ड एल्फमैन द्वारा निर्देशित किया गया था। उन्हें प्राप्त सम्मानों में चार ऑस्कर नामांकन, बैटमैन के लिए ग्रैमी, डेस्पेरेट हाउसवाइव्स के लिए एम्मी, सर्वश्रेष्ठ संगीत के लिए छह सैटर्न पुरस्कार, 2002 रिचर्ड किर्क पुरस्कार, और एक डिज्नी लीजेंड अवॉर्ड शामिल हैं।
