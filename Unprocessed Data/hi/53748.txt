कम्प्यूटर के डिस्क के भुजा और सिर की गति निर्धारण की कलनविधि का नाम उत्थापक कलनविधि है। डिस्क पर सूचना लिखने या लिखी सूचना को पढ़ने के लिए यह गति आवश्यक होती है।
इस अल्गोरिद्म का नाम भवनों में लगने वाले 'उत्थापक' के नाम पर रखा गया है। भवनों में लगे उत्थापक वर्तमान गति की दिशा में तब तक आगे बढ़ते रहते हैं जब तक खाली न हों जाँय। वे तभी रुकते हैं जब किसी को बीच में उतरना हो या उसी दिशा में जाने का इच्छुक रास्ते में प्रतीक्षारत हो।
जहाँ तज इस कलनविधि को कार्यान्यवित करने का प्रश्न है, ड्राइव रीड/राइट के बाकी बचे निवेदनों की सूचना रखता है। इसके साथ यह भी जानकारी रखता है कि किस सिलिण्डर पर लिखना/पढ़ना है। सिलिण्डर-संख्या कम हो तो उसका अर्थ है कि सम्बन्धित सिलिण्डर के पास है जबकि अपेक्षाकृत बड़ी सिलिण्डर-संख्या बताती है कि सिलिण्डर स्प्लिण्डिल से दूर है।
