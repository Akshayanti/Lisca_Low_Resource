श्रीगुप्त गुप्त साम्राज्य का संस्थापक राजा था।
श्रीगुप्त को प्रभावती गुप्ता के पूना ताम्रफलक में आदिराज और उसके प्रपौत्र समुद्रगुप्त को प्रयाग प्रशस्ति में महाराज कहा गया है। विद्वानों ने उसका समय प्राय: 260 और 300 ई. के बीच निश्चित किया है। 7वीं सदी के अंमिम चरण में भारत आए चीनी यात्री इत्सिंग ने चि-लि-कि-तो नामक एक शासक की चर्चा की है जो 500 वर्ष पहले नालन्दा से लगभग 40 योजन पूर्व दिशा में शासन करता था।जिसने चीनी तीर्थयात्रियो के लिये मृगशिखा वन में एक बौद्ध मंदिर का निर्माण कराकर उसके व्यय हेतु 24 गाँव दान मे दिये थे ।
