ब्लेड रनर 2049 2017 की एक अमेरिकी फ़ंतासी फ़िल्म है। डेनिस विलनेयूवे द्वारा निर्देशित और हैम्पटन फैंशर और माइकल ग्रीन द्वारा लिखित यह फ़िल्म 1982 में आई ब्लेड रनर का संस्करण है। फ़िल्म के मुख्य कालाकार रयान गोसलिंग और हैरिसन फोर्ड, के साथ एना डे अर्मस, सिल्विया होके, रॉबिन राइट, मेकेन्ज़ी डेविस, कार्ला जुरी, लेनी जेम्स, डेव बटिस्टा, और जैरेड लेटो सहायक भूमिका में हैं। पहली फिल्म के तीस साल बाद के समय पर केंद्रित है, गोसलिंग ने इसमें एक ब्लेड रनर का किरदार निभाया है, जो मानवों और प्रतिकृतियों के बीच युद्ध को उकसाने वाले रहस्य को उजागर करने के प्रयास में पूर्व ब्लेड रनर, रिक डेकार्ड से मिलता है।
फ़िल्म को संयुक्त राज्य अमेरिका में 6 दिसम्बर, 2017 को प्रदर्शित किया गया। फिल्म की आलोचकों द्वारा इसके प्रदर्शन, दिशा, छायांकन, संगीत का स्कोर, उत्पादन डिजाइन और मूल फिल्म के प्रति सच्चाई के लिए प्रशंसा की गई, साथ ही कुछ लोगों ने इसे सभी समय के बेहतरीन फिल्मों में से एक के रूप में बताया। 90वें अकादमी पुरस्कार में पाँच नामाकंन में से इसे सर्वश्रेष्ठ दृश्यात्मक प्रभाव और छायांकन के लिये पुरस्कार प्रदान किया गया। 71वें ब्रिटिश अकादमी फ़िल्म पुरस्कार में इसे 8 नामांकन प्राप्त हुए।
‘ब्लेड रनर 2049’ की कहानी साल 2049 की है। जब मनुस्यों को बायोइंजीनियरिंग के माध्यम से नए ढंग से बनाया जाता है। और इसी तरह ही ब्लेड रनर ऑफिसर के. बनाये गये। जिसका काम पुराने और बेकार हो चुके बायोइंजीनियर्ड प्रतिकृतियों को ठिकाने लगाना है। इसी मिशन का अहम हिस्सा रिक डेकार्ड को ढूंढना होता है। 30 साल पहले गायब हो चुके रिक के साथ ही कई रहस्यों के बारे में पता चलता है, और के. जिस मिशन के लिए काम कर रहा होता है उससे जुड़े कई रहस्य और चौंकाने वाली बातें उसके सामने आती हैं।
मुख्य रूप से हंगरी के बुडापेस्ट के कोरडा स्टूडियोज और ओरिओ स्टूडियो में फिल्म के लिये फोटोग्राफी जुलाई और नवंबर 2016 के बीच की गई। कैसीनो के दृश्यों के लिए, बुडापेस्ट के लिबर्टी स्क्वायर के पुराने स्टॉक एक्सचेंज पैलेस को फिल्मांकन के लिये उपयोग किया गया।
वार्नर ब्रदर्स ने अक्टूबर 2016 के शुरुआत में घोषणा की, कि फिल्म का शीर्षक "ब्लेड रनर 2049" होगा। लॉस एंजिल्स में दिसंबर में फ़िल्म का संपादन किया गया। 2017 सैन डिएगो कॉमिक-कॉन में, विलेन्यूवे ने कहा कि यह फिल्म दो घंटे और 32 मिनट की होगी।
