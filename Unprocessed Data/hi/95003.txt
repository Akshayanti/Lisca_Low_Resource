सत्यनारायण गोयनका विपासना ध्यान के प्रसिद्ध बर्मी-भारतीय गुरु थे। उनका जन्म बर्मा में हुआ, उन्होंने सायागयी उ बा खिन का अनुसरण करते हुए 14 वर्षों तक प्रशिक्षण प्राप्त किया। 1969 में वो भारत प्रतिस्थापित हो गये और ध्यान की शिक्षा देना आरम्भ कर दिया और इगतपुरी में, नासिक के पास 1976 में एक ध्यान केन्द्र की स्थापना की।
उनका जन्म 30 जनवरी 1924 को बर्मा में हुआ। उनके माता पिता मारवाड़ी जातीयता समूह के भारतीय लोग थे, गोयनका का पालन पोषण रूढ़िवादी हिन्दू सनातनी घर में हुआ। वो 1955 तक एक सफल व्यवसायी थे, 31 वर्ष की आयु में उन्हें आधासीसी नामक सरदर्द ने अपना शिकार बना लिया। उचित राहत पाने में असमर्थ होने के बाद वो एक मित्र के सहयोग से विपासना गुरु सायज्ञी यू बा खिन से मिले। हालांकि बा खिन शुरू में अनिच्छुक थे लेकिन बाद में उन्होंने गोयनका को अपना शिष्य स्वीकार कर लिया।
वो विपासना को इसके मूल स्थान भारत पुनः लाये।
विपश्यना एक प्रकार की साधना है जिसे भगवान बुद्ध ने ढाई हजार साल पहले खोजा था यह मनुष्य के दुखों के निवारण करने की एक प्रक्रिया है इस शिक्षा के द्वारा मनुष्य स्वयं के द्वारा अपने दुखों पर नियंत्रण कर सकता है यह जानने योग्य बात है कि यह ज्ञान भारत से लगभग 2000 साल पहले राजनीतिक परिवर्तन के कारण विलुप्त हो गया था
आज संपूर्ण विश्व में श्री सत्यनारायण गोयनका जी के द्वारा इस शिक्षा का अभ्यास कराया जाता है और इसके बहुत ही लाभदायक परिणाम भी लोगों के द्वारा अनुभव किए गए हैं
उन्हें 2012 में 63वें गणतन्त्र दिवस पर भारत के तृतीय सर्वोच्च्य नागरीक सम्मान पद्म भूषण से सम्मानित किया गया।
श्री सत्यनारायण गोयनका जी को विश्व के अनेक मंच जैसे वर्ल्ड इकोनॉमिक फोरम, संयुक्त राष्ट्र संघ पर आमंत्रित किया गया है ताकि वह इस विषय में लोगों को अधिक जानकारी दे 
29 सितम्बर 2013 को उनके मुम्बई स्थित घर में उनका निधन हो गया। वो अपने घर में पत्नी इलायची देवी गोयनका और छः पुत्र छोड़ गये।
