
मालपिग्यालेस सपुष्पक पौधों के सबसे विस्तृत जीववैज्ञानिक गणों में से एक है। इसमें लगभग 16,000 जातियाँ शामिल हैं जो कि पूरे युडिकॉट समूह का लगभग 7.8% प्रतिशत है। इन जातियों में आपस में बहुत विविधता है। बड़े आकार वाला बैंस, छोटा-सा फूलों वाला बनफ़्शा और कोका का पौधा सभी इसमें सम्मिलित हैं और आणविक-स्तर पर जाँच करे बिना यह अनुमान लगाना असम्भव है कि यह सभी एक ही गण के भागीदार हैं। आणविक अनुवांशिक अनुसंधान से पता चला है कि इन सभी की सर्वप्रथम पूर्वज जाति आज से क़रीब 10 करोड़ वर्षों पहले उत्पन्न हुई थी जिसके यह सभी वंशज हैं।
