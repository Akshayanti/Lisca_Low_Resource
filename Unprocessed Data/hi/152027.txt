थेटा सॅन्टौरी, जिसका बायर नाम भी यही है, नरतुरंग तारामंडल का एक तारा है और पृथ्वी से दिखने वाले तारों में से 53वाँ सब से रोशन तारा है। यह हमसे 60.94 प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान 2.06 है।
अंग्रेज़ी में थेटा सॅन्टौरी को "मॅनकॅन्ट" भी कहा जाता हैं। इस नाम का स्रोत ठीक से ज्ञात नहीं लेकिन यह संभव है कि यह अरबी भाषा के "अल-मन्किब अल-क़न्तूरिस" से आया है, जिसका अर्थ है "नरतुरंग का कंधा"। "थेटा सॅन्टौरी" को अंग्रेज़ी में "थ़ेटा सॅन्टौरी" पढ़ा जाता है । कृपया यह भी ध्यान रखें की तारामंडलों के मानचित्रों में यूनानी अक्षरमाला के 'θ' वर्ण को 'ϑ' के रूप में भी लिखा जाता है।
थेटा सॅन्टौरी एक K0 IIIb श्रेणी का नारंगी दानव तारा है। यह हमारे सूरज के द्रव्यमान का 4 गुना द्रव्यमान रखता है और सूरज की चमक से 45 गुना अधिक चमकीला है। इसका व्यास सूरज के व्यास का 16 गुना है। इसकी सतह का तापमान 4,500 कैल्विन अनुमानित किया गया है।
