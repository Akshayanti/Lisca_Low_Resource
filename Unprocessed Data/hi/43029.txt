ट्रिन्केट भारत के निकोबार द्वीपसमूह का एक द्वीप है। यह पड़ोसी कमोर्ता द्वीप से पूर्व में स्थित है।
सन् 2001 की भारतीय राष्ट्रीय जनगणना में यहाँ चार गाँवों में 436 लोग बसे हुए थे: ट्रिन्केट, सफ़ेबालू, तापिअंग और होककूक । 2004 की सुनामी ने इस द्वीप को तबाह कर दिया। 91 लोगों की जानें गई या वे लापता हो गये। सुनामी उत्पन्न करने वाले भूकम्प के भी भयंकर असर हुए। द्वीप का एक भाग सागर के नीचे धकेल दिया गया और द्वीप का क्षेत्रफल 36 वर्ग किमी से कम होकर 29 किमी रह गया। द्वीप की बची आबादी की सुरक्षा के लिये सरकार ने उन्हें नन्कोव्री द्वीप और कमोर्ता द्वीप ले जाकर बसा दिया और वहाँ "विकास नगर" नामक बस्तियाँ निर्माण की। 2013 में ट्रिन्केट पर केवल 2 लोग वापस जा कर रह रहे थे।
