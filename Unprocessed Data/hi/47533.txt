क्रिस्टोफर हैमस्वर्थ एक ऑस्ट्रेलियाई अभिनेता हैं, जिन्हें टीवी श्रृंखला होम एंड अवे में किम हाईड, तथा 2011 के बाद से मार्वल सिनेमेटिक यूनिवर्स की फ़िल्मों में थॉर की भूमिका निभाने के लिए जाना जाता है। इसके अतिरिक्त हैमस्वर्थ ने साइंस-फिक्शन फ़िल्म स्टार ट्रेक, थ्रिलर एडवेंचर फ़िल्म अ परफेक्ट गेटअवे, हॉरर कॉमेडी फ़िल्म द केबिन इन द वुड्स, डार्क फंतासी फ़िल्म स्नोवाइट एंड द हंट्समैन, वॉर फ़िल्म रेड डॉन, तथा स्पोर्ट्स ड्रामा फ़िल्म रश में भी प्रमुख भूमिकाएं निभाई हैं।
2015 में उन्होंने एक्शन थ्रिलर ब्लैकहैट और बायोग्राफिकल थ्रिलर फिल्म इन द हार्ट ऑफ द सी में अभिनय किया, और नेशनल लैम्पून की श्रृंखला, वेकेशन्स के पांचवे संस्करण में एक हास्य किरदार निभाया। अगले वर्ष में उन्होंने सोनी द्वारा निर्मित घोस्टबस्टर्स के रीबूट में अभिनय किया। वह स्टार ट्रेक के आगामी सीक्वल में जॉर्ज किर्क की भी भूमिका निभाएंगे।
