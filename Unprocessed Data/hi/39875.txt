आयोटा कराइनी, जिसका बायर नामांकन भी यही नाम है, कराइना तारामंडल का एक तारा है। इसका पृथ्वी से देखा गया औसत सापेक्ष कांतिमान 2.25 है और यह पृथ्वी से 690 प्रकाश-वर्ष की दूरी पर स्थित है। यह पृथ्वी से दिखने वाले तारों में से 68वाँ सब से रोशन तारा भी है।
आयोटा कराइनी को "ऐस्पिडिस्की" और "स्क्यूटुलम" भी कहा जाता है। यह दोनों लातिनी भाषा के शब्द हैं और इन दोनों का अर्थ " ढाल" है। इसे कभी-कभी "ट्यूरेज़" भी कहते हैं, जो अरबी शब्द "तूराइस" से लिया गया है।
आयोटा कराइनी एक A8 Ib या F0 श्रेणी का पीला-सफ़ेद महादानव तारा है। यह एक परिवर्ती तारा है जिसकी चमक कुछ हद तक कम-ज़्यादा होती रहती है।
