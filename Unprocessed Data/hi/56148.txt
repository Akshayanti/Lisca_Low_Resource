करन सूचक एक भारतीय टीवी अभिनेता हैं। इन्होंने अपने अभिनय सफर की शुरुआत 2013 में स्टार प्लस के एक हजारों में मेरी बहना है नाम के धारावाहिक से शुरू किया था। इसमें ये संभव मलिक का किरदार निभाए थे। इन्हें पहली बार मुख्य किरदार निभाने का मौका 2014 में सोनी पल के धारावाहिक सिंहासन बत्तीसी में मिला था। इसमें वे सम्राट विक्रमादित्य बने थे।
इन्हें पहली बार अभिनय का मौका 2013 में स्टार प्लस के "एक हजारों में मेरी बहना है" नाम के धारावाहिक में मिला था। जिसमें ये संभव मलिक का किरदार निभा रहे थे। इसके बाद इसी साल इन्हें सावित्री में विक्रांत की भूमिका निभाने का मौका भी मिल गया और उसके बाद पवित्र रिश्ता में शेखर गुप्ता बने थे। ये 2013 से 2014 के बीच महाभारत में धृष्टध्युम्न का किरदार भी निभाए थे। इसी बीच इन्हें सोनी पल के धारावाहिक सिंहासन बत्तीसी पहली बार मुख्य किरदार निभाने का मौका मिला था।
2015 में इन्हें ज़ी टीवी के धारावाहिक, "महारक्षक देवी" में नारद और इंस्पेक्टर नारायण का किरदार दिया गया और उसके बाद स्टार प्लस में दिखाये जाने वाले "सिया के राम" में इन्हें लक्ष्मण की भूमिका मिली थी। 2017 में इन्हें पेशवा बाजीराव में बाजीराव का मुख्य किरदार निभाने का मौका मिला और वहीं इसी साल एंड टीवी पर दिखाये जाने वाले धारावाहिक, मेरी हानिकारक बीवी में इन्हें अखिलेश पांडे का एक मुख्य किरदार निभाने का मौका मिला।
