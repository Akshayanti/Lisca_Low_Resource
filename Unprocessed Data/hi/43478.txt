जूट जाति त्यूतनिक है, जिसने ब्रिटेन पर पांचवीं शताब्दी में आक्रमण किया। बीड ने उसे 'यूटो' या 'यूटी' भी कहा है। इस जाति के लोग केंट, बाइट द्वीप और हैंपशायर के निकट के प्रदेशों में बसे थे। उनके संबंध में बीड ने जो कुछ लिखा है उससे यह पता चलता है कि जूट, यूटी या बाद के जाइडर जाति के अनुरूप है, उसका मूल निवास जटलैंड है। कुछ लेखकों ने जूट जाति को उस यूसिआई जाति से अभिन्न माना है जो बाद में फ्रांस में बस गई थी। किंतु ऐसी भी संभावना की जाती है कि वह जाति जटलैंड से ही उक्त प्रदेश में आकर बसी हो।
