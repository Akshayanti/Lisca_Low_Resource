उन संगठनों को व्यावसायिक संगठन कहते हैं जिनका निर्माण एवं प्रशासन कम्पनी कानूनों के अनुसार होता है और ये व्यावसायिक गतिविधियाँ, धर्मार्थ कार्य तथा कुछ अन्य कार्य करते हैं। अधिकतर व्यावसायिक संगठन कोई उत्पाद बेचने या कोई सेवा देने के निमित्त बनाए जाते हैं। विभिन्न देशों के विधान में भिन्न-भिन्न प्रकार के व्यावसायिक संगठन पारिभाषित हैं। इनमें से कुछ प्रमुख ये हैं- निगम, सहकारी संगठन, भागीदारी फर्म, एकल व्यापारी, सीमित देयता वाली कम्पनी आदि।
