सुरेश पचौरी मध्य प्रदेश राज्य से एक भारतीय राजनीतिज्ञ, भारत सरकार के पूर्व मंत्री एवं भारतीय राष्ट्रीय कांग्रेस के एक वरिष्ठ नेता हैं। 
सुरेश पचौरी मध्य प्रदेश से कांग्रेस के वरिष्ठ नेता हैं। उन्होंने 1972 में भारतीय युवा कांग्रेस के एक कार्यकर्ता के रूप में राजनीति में प्रवेश किया, और फिर 1981-83 के समय मध्यप्रदेश युवा कांग्रेस के महासचिव रहे। तद्पश्चात 1984-85 में युवा कांग्रेस के अध्यक्ष रहे। 1985-88 के दौरान भारतीय युवा कांग्रेस के महासचिव का कार्यभार संभाला। 1984 में वह राज्य सभा में प्रथम बार निर्वाचित हुए एवं उसके उपरांत 1990, 1996 और 2002 में पुनर्निर्वाचित हुए। 1995-96 में उन्हें रक्षा मंत्रालय में राज्यमंत्री का पद दिया गया। इसके अतिरिक्त उन्होंने राज्य मंत्री के रूप में मंत्रालय के कार्मिक, लोक शिकायत और पेंशन और संसदीय कार्य मंत्रालय में भी 24 मई 2004 से 6 अप्रैल 2008 तक सेवाएं दी। इसके बाद 14 फरवरी 2008 से 5 अप्रैल 2011 तक मध्य प्रदेश कांग्रेस कमेटी की अगुवाई की। वर्तमान में वे अखिल भारतीय कांग्रेस कमिटी के अनुसंधान और समन्वय विभाग के संयोजक हैं।
