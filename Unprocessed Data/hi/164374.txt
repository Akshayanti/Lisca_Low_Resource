अजित लक्ष्मण वाडेकर एक पूर्व भारतीय अंतरराष्ट्रीय क्रिकेट खिलाड़ी थे। इन्होंने भारत की अंतर्राष्ट्रीय क्रिकेट टीम के लिए 1966 से 1974 तक क्रिकेट खेला था। वाडेकर ने अपने प्रथम श्रेणी क्रिकेट की शुरुआत 1958 में कर दी थी जबकि अंतर्राष्ट्रीय कैरियर की शुरुआत 1966 में जाकर की थी। ये अपने क्रिकेट कैरियर में तीसरे नम्बर पर बल्लेबाजी करने आते थे। ये भारतीय क्रिकेट टीम की तरफ से एक दिवसीय अंतरराष्ट्रीय क्रिकेट के पहले कप्तान है। इनकी कप्तानी में भारत ने इंग्लैंड क्रिकेट टीम और वेस्टइंडीज क्रिकेट टीम के ख़िलाफ़ शृंखला भी जीती थी। 
अजित वाडेकर को भारत सरकार ने इनके अच्छे प्रदर्शन के लिए 1967 में अर्जुन पुरस्कार से नवाजा था और फिर 1972 में एक बार भी सरकार ने पद्म श्री पुरस्कार से नवाजा था। ये अपने जमाने में एक अच्छे स्लिप के फील्डर भी जाने जाते थे। 
