महाद्वीपीय भूपर्पटी आग्नेय, अवसादी और कायांतरित पत्थरों की बनी उस परत को कहते हैं जिसके महाद्वीप और उनसे जुड़े हुए लेकिन महासागरों में डूबे महाद्वीपीय ताक बने होते हैं। क्योंकि यह सामग्री सिलिकन व अल्युमिनियम से भरपूर खनिजों की बनी होती है इसलिये इस परत को कभी-कभी सिअल भी कहते हैं, जबकि महासागरीय भूपर्पटी में सिलिकन और मैग्नीसियम के खनिज अधिक होने से उसे सिमा कहा जाता है।
महासागरीय भूपर्पटी महाद्वीपीय भूपर्पटी से कम मोटी परत होती है और 10 किलोमीटर से कम की मोटाई रखती है, लेकिन यह महाद्वीपीय भूपर्पटी की तुलना में अधिक घनी भी होती है। महाद्वीपीय भूपर्पटी का औसत घनत्व 2.7 ग्राम प्रति घन सेन्टीमीटर होता है जबकि महासागरीय भूपर्पटी 2.9 ग्राम प्रति घन सेन्टीमीटर का औसत घनत्व रखती है।
