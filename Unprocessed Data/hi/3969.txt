सतीश सिवलिंगम  एक भारतीय भारोत्तोलन के खिलाड़ी हैं। इन्होंने 2014 तथा 2018 के राष्ट्रमण्डल खेलों के 77 किलोग्राम भारवर्ग में स्वर्ण पदक जीत चुके हैं।
सतीश सिवलिंगम का जन्म तमिलनाडु के वेल्लोर ज़िले के सतुवचारी गांव में हुआ था। इनके पिता पूर्व सैनिक थे जिन्होंने राष्ट्रीय स्तर पर स्वर्ण पदक जीता था और अब वीआईटी विश्वविद्यालय में गार्ड की नौकरी करते हैं। सतीश ने अपनी विद्यालय की शिक्षा सतुवचारी से पूर्ण की। वह वर्तमान में वह चेन्नई, दक्षिणी रेलवे क्षेत्र में चपरासी हैं। 
2018 राष्ट्रमण्डल खेलों में उन्होंने 77 किग्रा भारवर्ग में स्वर्ण पदक जीतकर भारत को तीसरा स्वर्ण पदक दिलाया। उन्होंने स्नैच में 144 किग्रा तथा क्लीन एण्ड जर्क में 173 किग्रा का भार उठाया। उनका कुल स्कोर 312 था। 
इससे पहले वे 2014 राष्ट्रमण्डल खेलों में भी स्वर्ण पदक जीत चुके हैं। वहाँ उन्होंने 77 किग्रा भारवर्ग में ही 149 किग्रा स्नैच में तथा 179 किग्रा क्लीन एण्ड जर्क में वजन उठाया था। उनका कुल स्कोर 328 किग्रा था जो कि राष्ट्रमण्डल खेलों का नया रिकॉर्ड था।
सिवलिंगम ने 2016 रियो ओलम्पिक में भी भाग लिया था परन्तु पुरुषों की 77 किग्रा भारवर्ग की स्पर्धा में 328 किग्रा का वजन उठाकर वे 14 भारोत्तोलकों में 11वें स्थान पर रहे। 

