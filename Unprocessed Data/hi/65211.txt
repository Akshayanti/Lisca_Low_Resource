कोर्टनी एंड्रयू वॉल्श जमैका से पूर्व क्रिकेट खिलाड़ी हैं जिन्होंने 1984 से 2001 तक वेस्टइंडीज क्रिकेट टीम का प्रतिनिधित्व किया। वह एक तेज गेंदबाज है, जो कई वर्षों तक वेस्ट इंडीज़ के लिये कर्टली एम्ब्रोस के साथ मिलकर शानदार गेंदबाजी साझेदारी के लिए जाने जाते हैं। वॉल्श ने वेस्टइंडीज के लिए 132 टेस्ट और 205 एकदिवसीय मैच खेलें, जिसमें उन्होंने क्रमशः 519 और 227 विकेट लिए। वह टेस्ट क्रिकेट में 500 विकेट लेने वाले पहले गेंदबाज थे। कपिल देव के रिकॉर्ड को तोड़ने के बाद उन्होंने 2000 में सबसे अधिक टेस्ट विकेट लेने रिकॉर्ड स्थापित किया था। शेन वॉर्न ने 2004 में यह रिकॉर्ड तोड़ा था। 1987 में वॉल्श को विज्डन क्रिकेटर्स ऑफ द ईयर में से एक नामित किया गया था और अक्टूबर 2010 में उन्हें आईसीसी क्रिकेट हॉल ऑफ फेम में शामिल किया गया। वॉल्श कुछ वर्षों तक वेस्टइंडीज के कप्तान भी रहे थे। 
