खुम्जुङ नेपाल के पूर्वांचल विकास क्षेत्र के सगरमाथा अंचल, सोलुखुम्बु जिला में स्थित गाँव विकास समिति है। यह सगरमाथा राष्ट्रीय उद्यान के खुम्बु क्षेत्र में स्थित हैं। यह गाँव समुद्र तल से 3,790 मीटर की ऊँचाई पर और खुम्बिला पर्वत के निकट स्थित है।
खुम्जुङ के एक मठ में एक कथित यति खोपड़ी मौजूद हैं। इस गाँव में इंटरनेट और दूरभाष जैसी आधुनिक व्यवस्था उपलब्ध हैं।
1991 में इस गाँव की जनसंख्या 1809 थी।खुम्जुङ विद्यालय 1961 में एडमंड हिलेरी के हिमालयन संस्था द्वारा बनाया गया था। दो कक्षाओं से शुरू हुई इस विद्यालय में अब प्राथमिक एवं माध्यमिक के लगभग 350 छात्र पढ़ते हैं।
