आगा हसन अमानत भारतीय शहर लखनऊ से उन्नीसवीं शताब्दी के एक उर्दू कवि, लेखक तथा नाटककार थे। वह अवध रियासत के शासक वाजिद अली शाह की राजसभा से संबद्ध थे। उनका नाम आगा हसन अली था, जबकि "अमानत" उनका प्रदत्त नाम था। उन्हें अमानत लखनवी और मिर्जा अमानत के नाम से भी जाना जाता है।
अमानत के पूर्वज ईरानी प्रवासी थे, जो 1815 में लखनऊ आये थे। उनकी रचनाऐं और कार्य उर्दू भाषा में थे। "इंद्र सभा" उनके द्वारा लिखा गया पहला नाटक था, जिसे उर्दू रंगमंच के विकास में महत्वपूर्ण स्थान प्राप्त है। उर्दू में गीत परंपरा की शुरुआत करने का श्रेय भी उन्हें ही दिया जाता है।
