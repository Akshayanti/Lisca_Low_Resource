यीवू चीन में नवविकसित हो रहे एक विशालतम व्यावसायिक शहर का नाम है। इसे अंग्रेजी भाषा में Yiwu लिखा और कहा जाता है, जिसे स्पष्टत: सभी भाषाओं में यीवू नाम के उच्चारण में बोला व सुना जाता है। यह शहर चीन के दक्षिण पूर्वी क्षेत्र के समीप झिजियाॅंग नामक प्रान्त में स्थित है। चीन में सन् 1998 के बाद विकसित हो रहे विशाल औद्योगिक तथा व्यावसायिक शहरों में सबसे महत्वपूर्ण तथा विशालतम व्यावसायिक शहर है। गत दो दसकों के अन्तराल ही यह शहर दुनियॉं के विशालतम व्यावसायिक शहरों में विशिष्ट रूप में प्रख्यात हो चुका है। 
यह बात बहुविदित है कि चीन का इतिहास, सभ्यता व संस्कृति अति प्राचीन से कम नहीं है। ठीक इसी तरह प्रस्तुत यीवू नामक शहर के विकसित होने से पूर्व इस क्षेत्र की ऐतिहासिक पृष्टभूमि भी प्राचीन ही है। जिसका इतिहास विस्तृत है। यह कुछ-कुछ पहाड़ी क्षेत्र होने के कारण यहॉं के अधिकॉश निवासी वर्षों पूर्व से ही व्यवसायिक गतिविधियों से जुड़े थे, परन्तु उनका मुख्य व्यवसाय कृषि था। कालान्तर में चीन आर्थिक क्रान्ति की ओर अग्रसर होता चला गया, इसी कालावधि में चीन सरकार ने यीवू को विकसित करने की योजना की आधारशिला का श्रीगणेश किया। तत्पश्चात इस शहर का सन् 2002-03 से कायाकल्प हो गया। चीन सरकार ने आम जनता तथा व्यावसायिक घरानों के लिये सन् 2005 के आस-पास व्यावसायिक केन्द्रों तथा विशाल प्रदर्शन केन्द्रों का आबंटन शुरू किया। देखते ही देखते एक दशक के भीतर ही यीवू की गणना दुनियॉं के विशालतम व्यावसायिक शहराें में होने लग गई। अाज समूची दुनियॉं के कोने-कोने के व्यावसायिक लोगों का लोकप्रिय केन्द्र के रूप में अपना महत्वपूर्ण स्थान कायम कर चुका है, यीवू। 
यहॉं पर यह बात भी ध्यान रखने योग्य है कि सन् 2010 के आस-पास जब; चीन ने इस यीवू शहर को दुनियॉं के मानचित्र में सम्मिलित किया तो, यह जानकर, पश्चिमी देशों की ऑंखें खुली की खुली रह गयीं थीं।
यीवू चीन के एक तरगर्म क्षेत्र में स्थित है। यह चीन के दक्षिण पूर्वी क्षेत्र के समीप झिजियाॅंग नामक विशाल प्रान्त के अन्तर्गत है। एक अन्य व्यावसायिक शहर डौंगयॉंग के निकट है। इस शहर के आस-पहाड़ी क्षेत्र भी है। परन्तु पहाड़ विशाल व घने नहीं हैं। इसे सिलाई मशीन कलपुर्जों के शहर से लगभग 60-70 किलोमीटर की दूरी पर भी कह सकते है। 
यीवू नाम के इस विशालतम व्यावसायिक शहर की सबसे मुख्य विशेषता यह है कि घरेलू उपयोगी वस्तुओं के व्यावसायिकों व व्यापारियों को दुनियॉं भर की सारी वस्तुवों की पूरी जानकारी यहीं पर मिल जाती है। समूचे चीन के घरेलू उपयोगी वस्तुओं के निर्माताओं के उत्पाद यहॉं मौजूद होते हैं। हर भवन के प्रत्येक मंजिल में लगभग 20 से लेकर 35 हजार तक दुकानें हैं। एक मंजिल में इतनी अधिक दुकानों में एक ही तरह का सामान मिलता है। उदाहरण के तौर पर किसी मंजिल पर महिलाओं के बालों में लगाने सम्बन्धित वस्तुवें, किसी मंजिल पर महिलाओं के आन्तरिक परधान, किसी मंजिल पर महिलाओं के चेहरे सम्बन्धी सौन्दर्य प्रसाधन, किसी मंजिल पर केवल महिलाओं के जूते-चप्पल, किसी मंजिल पर केवल नवजात शिशुवों के खिलौने, किसी मंजिल पर केवल नवजात शिशुवों के परिधान, किसी मंजिल पर केवल नवजात शिशुवों के खिलौने तो किसी मंजिल पर केवल नवजात शिशुवों के शयन के सामान की दुकानें है। यहाॅं पर खरीद-दारी ना के बराबर पायी जाती है। ये सब दुकानें बड़े छोटे औद्योगिक घरानों से सम्बन्धित ही हैं। जिन्हें अंग्रेजी में only for display कहने में कोई अतिशयोक्ति नहीं हो सकती। अधिकॉशत: यहॉं खरीद आदेश ही होते हैं तथा वस्तुवों की आपूर्ति उत्पादित कारखानों से ही की जाती है। 
विशेष बात यह भी है कि यीवू शहर केवल घरेलू उपयोगी वस्तुओं का व्यावसायिक केन्द्र है। यह शहर भारी उद्योग, मशीनरी व मशीनी कलपुर्जों के व्यवसाय से रहित है। कुछ ही वर्षों के दौरान यीवू नामक व्यावसायिक शहर चीन के पुराने-प्रसिद्ध व्यावसायिक शहर गुवाॅंगझाऊ से पहले खड़ा आने लगा है।  
घरेलू उपयोगी वस्तुओं के इस प्रदर्शन व्यवसाय में यीवू अपने आप में सर्वसम्पन्न होने के पश्चात भी समय-समय पर इन वस्तुओं की अन्तर्राष्ट्रीय प्रदर्शनियों का आयोजन भी करने लगा है। जिसमें दुनियॉं के प्रत्येक कोने-कोने से व्यापारी लोग आने लगे हैं।
विदेशी लोगों के लिये चीन आना-जाना खुले तौर पर सन् 1998 में शुरू हुआ था। कुछ ही वर्षों में यीवू व्यावसायिक शहर ने तीव्र गति से प्रगति की। सन् 2017 के पूर्वार्ध में ही यीवू से लन्दन तक ईस्ट विंड नामक मालवाहक रेल सेवा का आरम्भ हो चुका है। इस रेलवे लाइन की लम्बाई लगभग बारह हजार किलोमीटर है। यह मालवाहक रेल यीवू से कज़ाख़िस्तान, रूस, बेलारूस, पोलैंड, जर्मनी, बेल्जियम तथा फ़्रान्स होते हुए लगभग 18-20 दिनों में लन्दन पहुॅंचती है, लगभग दस हजार से बीस हजार तक कार्गो कन्टेनर लेकर चलती है तथा उक्त सात जंक्शनों पर माल उतारते हुये लन्दन पहुॅंचती है। 
यीवू नामक विशालतम व्यावसायिक शहर लगभग 1200 से 1500 वर्ग किलोमीटर तक विकसित हो चुका है तथा आगे और विकास गति पर ही है। शहर के बीचों-बीच लगभग पॉच-छ: से अधिक व्यावसायिक केन्द्र कार्यशील हैं। प्रत्येक भवन की विशालता का अनुमान 15 लाख वर्ग मीटर के लगभग लगाया जा सकता है। केन्दीय यीवू में मुख्य भवनों का निर्माण तीन से लेकर पॉंच मंजिलों तक ही है। प्रत्येक मंजिल में 30-35 हजार के लगभग दुकानें हैं। इस केन्द्रीय यीवू के आलावा शहर का विस्तारीकरण निरंतर गतिशील है।
अधिकॅाश लोग यही समझते हैं कि चीन में आपसी वार्तालाप में प्रयोग होने वाली भाषा को चाइनीज कहा जाता है। परन्तु ऐसा नहीं है, यहॉं सर्वाधिक बोली जाने वाली भाषा को मैंन्दरिन कहते हैं। यीवू तथा यीवू के आसपास के क्षेत्रों की बोली-भाषा को भी मैंन्दरिन कहा जाता है। सरकारी कामकाज में बोलने व लिखने की भाषा चाइनीज है। कैन्टनीज भाषा का भी प्रचलन मिल जाता है, परन्तु अंग्रेजी का प्रयोग यदा-कदा ही मिल पाता है। हर व्यावसायिक स्थल व स्थानों के बोर्ड चाइनीज भाषा में ही पाये जाते हैं। पिछले 5-7 वर्षों यानि 2010 के बाद अंग्रेजी भाषा में भी छुट-पुट लिखा मिलने लगा है। 
