गोलमाल रिटर्न्स, रोहित शेट्टी द्वारा निर्देशित 2008 की एक हिन्दी हास्य फ़िल्म है। यह फ़िल्म गोलमाल श्रृंखला की दुसरी कड़ी है। इस फ़िल्म में पहली फिल्म के ही कलाकार अजय देवगन, तुषार कपूर और अरशद वारसी ने अभिनय किया है। हालांकि पिछली फ़िल्म की शरमन जोशी द्वारा निभाई भूमिका को इस फ़िल्म में श्रेयस तलपड़े ने निभाई है। फिल्म में करीना कपूर, अमृता अरोड़ा और सेलिना जेटली ने भी सहायक भूमिका निभाई है।
यह फिल्म में 1989 की फ़िल्म फेखा फेकी का पुनर्निर्माण है, जिसमें अशोक सराफ और लक्ष्मीकांत बर्ड़े ने अभिनय किया था। फिल्म की कहानी 1973 की एक फिल्म, आज की ताज़ा खबर से भी मिलती है।
श्री अष्टविनायक सिने विजन लिमिटेड के अंतर्गत ढिल्लिन मेहता द्वारा निर्मित यह फिल्म, 29 अक्तूबर 2008 को प्रदर्शित हुई। फिल्म को आलोचकों से मिश्रित प्रतिक्रिया मिली। हालांकि, फ़िल्म बॉक्स ऑफिस पर कामयाब रही।
5 नवंबर 2010 को, इस फिल्म की अगली कड़ी गोलमाल 3 प्रदर्शित की गई, जोकि 2010 की दूसरी सबसे बड़ी कमाई करने वाली हिन्दी फिल्म थी।
गोपाल अपनी पत्नी एकता, बहन एशा और साले लकी के साथ रहता है। एकता सास बहु के धारावाहिक बहुत देखा करती है। एक रात गोपाल, मीरा को गुण्डो से बचाता है और घर जाने का साधन ना देख मीरा के साथ एक याट पर उसे रात गुजारनी पडती है। एकता के पुछने पर वह कह देता है कि वह उसके दोस्त एंथोनी के साथ था पर फिर भी उसे गोपाल पर शक हो जाता है। और वह एंथोनी को पत्र लिख कर मिलने के लिये बुलाती है।
इसी बीच गोपाल के यहा लक्ष्मण ऑफिस में काम मांगने आता है। और गोपाल के साथ उसकी जम जाती है। गोपाल उसे काम देने के एवज में एंथोनी बन एकता से मिलने के लिये राजी कर लेता है। और वह एकता से एंथोनी बन मिलता है लेकिन इसी बीच एकता ने जिस पते पर पत्र लिखती हैं वह सही निकल जाता है। गोपाल को बाद में पता चलता है की जिस जगह वह मीरा की जान बचाता है उसी समय वहां किसी की हत्या हो जाती है। 
पुलिस अधिकारी माधव की गोपाल से नहीं बनती और वह साबित कर देता है कि गोपाल उस वक्त वहीं उपस्थित था। और मरने वाला गोपाल का साथी कर्मचारी था जिसे एक लडाई में गोपाल ने मारने की धमकी दी थी, और उसे जेल में बन्द कर देता है। जिससे बचने के लिये गोपाल सच्चाई बता देता है कि वह उस रात मीना के साथ था, लेकिन मीना का कही पता नही चलता।लक्ष्मण और लकी, मुन्नी को मीना बना कर पुलिस के पास ले जाने के लिये तैयार कर लेते है लेकिन उसे हत्यारा अपहरण कर लेता है। गुस्से में आकर मुन्नी का बॉयफ्रेंड वसुली मीरा का अपहरण कर लेता है। बाद में कई घटनाक्रम के बाद उन्हें पता चलता है कि इन सबके पीछे सावन्त का हाथ रहता है। 
करीना कपूर की अजय देवगन के साथ जोडी बनाई गई है। अन्य कलाकारों में अभिनेत्री अमृता अरोड़ा को अरशद वारसी के साथ, सेलिना जेटली और अंजना सुखानी को क्रमशः श्रेयस तलपड़े और तुषार कपूर के साथ दिखाया गया हैं।
पहले दुबई में चालीस दिन की शूटिंग की योजना बनाई गई थी, लेकिन बाद में गोवा में फिल्म के लिए 20 दिन की शूटिंग रखी गई, और बाद में बाकी शूटिंग मुंबई के फिल्मिस्तान स्टूडियो, दक्षिण अफ्रीका और बैंकॉक जैसे स्थानों पर जारी रही।
