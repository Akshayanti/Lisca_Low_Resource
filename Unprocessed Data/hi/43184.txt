राजाराम शुक्ल का जन्म वाराणसी के रामनगर में 06 जून 1966 को हुआ। वर्तमान समय में वे बीएचयू के वैदिक दर्शन विभाग, संस्कृत विद्या धर्म विज्ञान संकाय के प्रोफेसर के रूप में कार्यरत हैं। हाल ही में उन्हें राज्यपाल एवं संपूर्णानंद संस्कृत विश्वविद्यालय, वाराणसी के कुलाधिपति राम नाईक द्वारा संपूर्णानंद संस्कृत विश्वविद्यालय का कुलपति बनाया गया है। प्रो. राजाराम संपूर्णानंद संस्कृत विश्वविद्यालय में अनुसंधान संस्थान के निदेशक के पद पर आठ साल तक कार्य कर चुके हैं। उन्होंने यूजीसी की कई बृहद शोध परियोजनाओं में समय-समय पर प्रिंसिपल इन्वेस्टिगेटर के तौर पर कार्य किया है। हाल में ही उन्हें राज्यपाल, उत्तरप्रदेश द्वारा संस्कृत भाषा के लिए अतुलनीय योगदान के लिए विशिष्ट पुरस्कार से सम्मानित किया गया था। सन 2002 में उन्हें बादरायण पुरस्कार से सम्मानित किया गया था।
