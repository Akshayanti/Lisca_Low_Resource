सआदाह​ प्रान्त यमन का एक प्रान्त है।
यह प्रान्त सउदी अरब की सीमा के साथ लगा है और पूरे यमन के सबसे अलग-थलग और निर्धन इलाक़ों में से एक है। यहाँ के अधिकतर लोग ज़ैदी हैं, जो शिया इस्लाम की एक शाखा है। वर्तमान में ज़ैदी विद्रोही गुटों और यमन के केन्द्रीय सरकार के बीच लड़ाईयाँ जारी हैं। यह झड़पें जून 2004 में एक ज़ैदी इमाम के सरकार-विरूद्ध प्रयासों से शुरू हुई। जून 2007 में युद्ध विराम और फरवरी 2008 में एक शांति समझौते पर हस्ताक्षर हुए लेकिन दोनों पक्षों ने एक-दूसरे पर समझौते के ख़िलाफ़ काम करने के आरोप लगाए हैं। मई 2008 तक अनुमानित 77,000 को लड़ाई के कारण अपने घर छोड़ने पड़े थे।
