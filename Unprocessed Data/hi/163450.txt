विन मिन्त एक बर्मी राजनेता तथा पूर्व राजनैतिक कैदी थे जो अब म्यांमार के दसवें राष्ट्रपति हैं। उन्होंने अपना कार्यभार 29 मार्च 2018 को संभाला। वे इससे पूर्व वे 2012 से 2018 के मध्य वे म्यान्मार संसद के सदस्य भी रह चुके हैं।
विन मिन्त का जन्म न्यौंग चौंग ग्राम, दानुब्यु, इरावदी मण्डल, म्यांमार में हुआ था। उनके पिता का नाम तुन किन तथा माता का नाम दाव थान है। वे रंगून आर्ट्स एण्ड साइंस विश्वविद्यालय से भूविज्ञान में विज्ञान स्नातक हैं। उन्होंने चो चो से विवाह किया है और उनकी बेटी फ्यू फ्यू थिन हैं। 
अपना स्नातक पूर्ण करने के बाद वे पहले उच्च न्यायालय तथा उसके बाद म्यान्मार के सर्वोच्च न्यायालय के अधिवक्ता बने। 8888 विद्रोह में उनका नाम आने के बाद उन्हें गिरफ्तार करके कारागार भेज दिया गया।
कारागार से मुक्त होने के पश्चात उन्होंने इरावदी मण्डल की दानुब्यु निर्वाचन क्षेत्र से चुनाव लड़ा और 20,388 मत, पाकर विजय हासिल की। बाद में उनका चुनाव सेना द्वारा रद्द कर दिया गया। उन्हें कभी भी अपने क्षेत्र से प्रतिनिधित्व का अवसर नहीं मिला।
वे म्यान्मार उपचुनाव 2012 में पैथीन टाउनशिप से चुनाव जीतकर प्यीथू लुत्ताव के लिये पैथीन टाउनशिप से चुने गये तथा संसद की कानून नियम समिति के सचिव बने। उन्होंने 2016 से 2018 के मध्य म्यान्मार संसद के अध्यक्ष पद का कार्यभार संभाला। 
21 मार्च 2018 को तिन क्याव के राष्ट्रपति पद से इस्तीफा देने के बाद मिन्त ने संसद के अध्यक्ष पद से इस्तीफा डे दिया तथा उनकी पार्टी नेशनल लीग फॉर डेमोक्रेसी ने उन्हें राष्ट्रपति पद का उम्मीद्वार घोषित कर दिया। उनके बाद संसद का अध्यक्ष पद संसद के ही उपाध्यक्ष टी खुन म्यात ने संभाला।
28 मार्च 2018 को म्यान्मार संसद ने मिन्त को देश का दसवां राष्ट्रपति चुन लिया। संसद में उन्हें कुल 636 में 403 सांसदों का समर्थन मिला। 
