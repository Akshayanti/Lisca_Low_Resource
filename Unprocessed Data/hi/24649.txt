आशिकी 1990 की महेश भट्ट द्वारा निर्देशित हिन्दी भाषा की संगीतमय प्रेमकहानी फ़िल्म है। राहुल रॉय, अनु अग्रवाल और दीपक तिजोरी प्रमुख भूमिका में हैं। यह फिल्म संगीतकार जोड़ी नदीम-श्रवण द्वारा दिये गए संगीत के लिए जानी जाती है, जिससे गायक कुमार सानु और संगीत लेबल टी-सीरीज़ ने पैठ बनाई थी। अपने संगीत की वजह से फ़िल्म वाणिज्यिक और समीक्षकों में सफल रही। आज भी इस फिल्म के गीत और संगीत कल की तरह ही लोकप्रिय हैं। फ़िल्म सुपरहिट रही थी। 2015 में नये सितारों के लेकर आशिकी 2 बनाई गई थी।
राहुल दूसरी पत्नी से शादी करने के लिए अपने पिता से नाराज हैं। जबकि उसकी मां अभी भी जीवित है; क्रोध में वह जहां शादी हो रही है वहाँ उसने अपनी मां के मंगलसुत्र और अन्य सभी घरेलू सामानों को फेंक दिया। वह शादी की कार की खिड़कियां तोड़ता है और इसलिए गिरफ्तार किया जाता है और निकटतम पुलिस स्टेशन को भेज दिया जाता है।
इस बीच अनु अर्नी कैंपबेल द्वारा संचालित एक दमनकारी लड़कियों के छात्रावास से दूर भागती है। जो तुरंत पुलिस स्टेशन को रिपोर्ट करते हैं कि वह गायब है। पुलिस उसे पकड़ती है और उसे पास के पुलिस स्टेशन में रखती है ।
इस फिल्म के संगीत एलबम को प्लैनेट बौलीवुड के "100 ग्रेटेस्ट बौलीवुड साउन्डट्रैक्स" में चतुर्थ स्थान दिया गया। इस फिल्म की एल्बम हिन्दी फ़िल्मों की सबसे ज्यादा बिकने वाली एल्बम है। "धीरे धीरे से" को यो यो हनी सिंह ने दोबारा पुनर्निमित किया था। 

सभी नदीम-श्रवण द्वारा संगीतबद्ध।
