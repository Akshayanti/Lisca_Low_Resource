जोश ब्रोलिन एक अमेरिकी अभिनेता हैं। 1985 की फ़िल्म द गूनीस से उन्होंने अभिनय की दुनिया में कदम रखा। इसके बाद वह विभिन्न प्रकार की भूमिकाएं निभाते रहे हैं। उन्हें विशेषकर नो कंट्री फ़ॉर ओल्ड मैन में लवेलीन मॉस, मेन इन ब्लैक 3 में युवा एजेंट के डब्लू में जॉर्ज बुश और मिल्क में डैन वाइट की भूमिकाओं के लिए जाना जाता है। मिल्क फ़िल्म के लिए उन्हें सर्वश्रेष्ठ सहायक अभिनेता के अकादमी और एसएजी पुरस्कारों के लिए नामांकित भी किया गया था। उनकी अन्य फिल्मों में हॉलो मैन, इन द वैली ऑफ एलाह, अमेरिकन गैंगस्टर, ट्रू ग्रिट, सिन सिटी: अ गेम टू किल फ़ॉर और इन्हेरेंट वाईस प्रमुख हैं। 2015 में वह एवेरेस्ट और सिकारियो फिल्मों में दिखाई दिए।
ब्रोलिन वर्तमान में मार्वल सिनेमेटिक यूनिवर्स की फिल्मों में मोशन कैप्चर के माध्यम से सुपरविलन थैनॉस का अभिनय रहे हैं। 2014 की फ़िल्म गार्डियन ऑफ द गैलेक्सी में एक छोटा सी भूमिका के बाद वह 2018 की अवेंजर्स: इन्फिनिटी वॉर में मुख्य रूप से नजर आए। इसके अतिरिक्त वह एक्स मैन फ़िल्म श्रंखला में नाथन समर्स/केबल की भूमिका भी निभा रहे हैं।
