माधव कुमार नेपाल नेपाल के एक राजनेता एवं पूर्व प्रधानमंत्री हैं। इसके पहले वे 15 वर्ष तक नेपाल की कम्युनिस्ट पार्टी के महासचिव रह चुके हैं।
श्री माधव का जन्म दक्षिणी नेपाल के गौर जिले में 6 मार्च सन् 1953 को हा था। उनके पिताजी का नाम मंगल कुमार उपाध्याय तथा उनकी माताजी का नाम दुर्गादेवी उपाध्याय था। माधव कुमार पढ़ाई के लिए बिहार के सीतामढ़ी आ गए थे लेकिन बीमारी के चलते कुछ समय बाद ही उन्हें अपने देश लौटना पड़ा।
उन्होंने 1973 में त्रिभुवन विश्वविद्यालय से स्नातक किया और पूर्णकालिक राजनेता बनने से पहले बैंकिंग और लोकसेवा के क्षेत्र में काम किया। मातृभाषा नेपाली के अलावा अंग्रेजी, हिंदी, मैथिली और भोजपुरी के जानकार माधव कुमार 1978 में सीपीएन यूएमएल के संस्थापक सदस्य और पोलित ब्यूरो के सदस्य रहे।
नेपाल में 1969 से लेकर कम्युनिस्ट आंदोलन में शामिल रहे। उन्हें भारत के जाने-माने विद्वान राहुल सांकृत्यायन और रूस के क्रांतिकारी लेखक गोर्की से प्रेरित माना जाता है। माधव कुमार नेपाल जहाँ 1993 से लेकर 2008 तक नेपाल की उदारवादी कम्युनिस्ट पार्टी मार्क्सवादी लेनिनवादी के मुखिया रहे वहीं उनके पास वर्षों का राजनीतिक और प्रशासनिक अनुभव भी है।
वे 1994 में सीपीएन यूएमएल की नौ महीने तक चली अल्पमत वाली सरकार में उप प्रधानमंत्री रहे। वे राष्ट्रीय असेंबली में नेता विपक्ष भी रहे। संविधान सभा के चुनाव में मिली हार की नैतिक जिम्मेदारी लेते हुए नेपाल ने 12 अप्रैल 2008 को पार्टी प्रमुख पद से इस्तीफा दे दिया था। अब उन्होंने राजनीति में वापसी की है।
उन्होंने यूनाइटेड लेफ्ट फ्रंट के बैनर तले लोकतंत्र की बहाली के लिए 1990 में चले आंदोलन में भी भाग लिया। वे 2006 में नेपाल नरेश की हुकूमत खत्म करने के लिए चले जनांदोलन में सक्रिय रहे। वे उन नेताओं में से एक थे जिन्होंने नवंबर 2005 में माओवादियों और राजनीतिक दलों के बीच 12 सूत्री समझौते पर हस्ताक्षर किए थे।
 दामोदर पाण्डे · रणबहादुर शाह · भीमसेन थापा · राणा जंग पाण्डे · रंग नाथ पौडयाल · पुष्कर शाह · चौतरिया फत्तेजंग शाह · माथवरसिंह थापा ·  जंगबहादुर राणा · बमबहादुर कुंवर राणा · कृष्ण बहादुर कुंवर राणा · जंगबहादुर · रणोद्दिप सिँह बहादुर राणा · वीर सम्शेर जङ्गबहादुर राणा · देव सम्शेर जङ्गबहादुर राणा · चन्द्र सम्शेर जङ्गबहादुर राणा · भीम सम्शेर जङ्गबहादुर राणा · जुद्ध सम्शेर जङ्गबहादुर राणा · पद्म सम्शेर जङ्गबहादुर राणा · मोहन सम्शेर जङ्गबहादुर राणा · मातृकाप्रसाद कोइराला · टंकप्रसाद आचार्य · कुँवर इन्द्रजित सिंह · सुवर्ण सम्शेर राणा · विश्वेश्वर प्रसाद कोइराला · तुलसी गिरी · सूर्यबहादुर थापा · कीर्ती निधि बिष्ट · नगेन्द्रप्रसाद रिजाल · लोकेन्द्र बहादुर चन्द · नगेन्द्रप्रसाद रिजाल · मरिचमान सिंह श्रेष्ठ · कृष्णप्रसाद भट्टराई · गिरिजा प्रसाद कोइराला · मन मोहन अधिकारी · शेर बहादुर देउबा · पुष्पकमल दहल · माधव कुमार नेपाल · झलनाथ खनाल • बाबुराम भट्टराई • खिलराज रेग्मी • सुशील कोइराला • खड्ग प्रसाद शर्मा ओली 
