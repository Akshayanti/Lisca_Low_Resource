अमृतलाल नागर हिन्दी के सुप्रसिद्ध साहित्यकार थे। आपको भारत सरकार द्वारा 1981 में साहित्य एवं शिक्षा के क्षेत्र में पद्म भूषण से सम्मानित किया गया था। 
अमृत लाल नागर का जन्म 17 अगस्त 1916 ई0 को आगरा में एक गुजराती ब्राह्मण परिवार में हुआ। आपके पिता का नाम राजाराम नागर था। आपके पितामह पं. शिवराम नागर 1895 से लखनऊ आकर बस गए थे। आपकी पढ़ाई हाईस्कूल तक ही हुई। फिर स्वाध्याय द्वारा साहित्य, इतिहास, पुराण, पुरातत्व व समाजशास्त्र का अध्ययन। बाद में हिन्दी, गुजराती, मराठी, बंगला, अंग्रेजी पर अधिकार। पहले नौकरी, फिर स्वतंत्र लेखन, फिल्म लेखन का खासा काम किया। 'चकल्लस' का संपादन भी किया। आकाशवाणी, लखनऊ में ड्रामा प्रोड्यूसर भी रहे।
1932 में निरंतर लेखन किया। शुरूआत में मेघराज इंद्र के नाम से कविताएं लिखीं। 'तस्लीम लखनवी' नाम से व्यंग्यपूर्ण स्केच व निबंध लिखे तो कहानियों के लिए अमृतलाल नागर मूल नाम रखा। आपकी भाषा सहज, सरल दृश्य के अनुकूल है। मुहावरों, लोकोक्तियों, विदेशी तथा देशज शब्दों का प्रयोग आवश्यकतानुसार किया गया है। भावात्मक, वर्णनात्मक, शब्द चित्रात्मक शैली का प्रयोग इनकी रचनाओं में हुआ है।
उपन्यास : महाकाल, बूँद और समुद्र, शतरंज के मोहरे, सुहाग के नुपूर, अमृत और विष, सात घूँघट वाला मुखड़ा, एकदा नैमिषारण्ये, मानस का हंस, नाच्यौ बहुत गोपाल, खंजन नयन, बिखरे तिनके, अग्निगर्भा, करवट, पीढ़ियाँ ।
कहानी संग्रह : वाटिका, अवशेष, तुलाराम शास्त्री, आदमी, नही! नही!, पाँचवा दस्ता, एक दिल हजार दास्ताँ, एटम बम, पीपल की परी, कालदंड की चोरी, मेरी प्रिय कहानियाँ, पाँचवा दस्ता और सात कहानियाँ, भारत पुत्र नौरंगीलाल, सिकंदर हार गया, एक दिल हजार अफसाने ।
नाटक : युगावतार, चंदन वन, चक्कसरदार सीढ़ियाँ और अँधेरा, उतार चढ़ाव, नुक्कड़ पर, चढ़त न दूजो रंग ।
व्यंग्य : नवाबी मसनद, सेठ बाँकेमल, कृपया दाएँ चलिए, हम फिदाये लखनऊ, मेरी श्रेष्ठ व्यंग्य रचनाएँ, चकल्लस : उपलब्ध स्फुट हास्यँ-व्यंग्य रचनाओं का संकलन।
अन्य कृतियाँ : गदर के फूल, ये कोठेवालियाँ, जिनके साथ जिया, चैतन्य महाप्रभु, टुकड़े-टुकड़े दास्तान, साहित्यत और संस्कृति, अमृत मंथन, अमृतलाल नागर रचनावली, फिल्मरक्षेत्रे रंगक्षेत्रे, अत्र कुशलं तत्रास्तु ।
बाल साहित्य: नटखट चाची, निंदिया आजा, बजरंगी नौरंगी, बजरंगी पहलवान, बाल महाभारत, इतिहास झरोखे, बजरंग स्मडगलरों के फंदे में, हमारे युग निर्माता, छ: युग निर्माता, अक्ल बड़ी या भैंस, आओ बच्चोंं नाटक लिखें, सतखंडी हवेली का मालिक, फूलों की घाटी, बाल दिवस की रेल, सात भाई चंपा, इकलौता लाल, साझा, सोमू का जन्म-दिन, शांति निकेतन के संत का बचपन, त्रिलोक विजय ।
अनुवाद : बिसाती, प्रेम की प्याकस, काला पुरोहित, आँखों देखा गदर, 5. दो फक्‍कड़, सारस्वत ।
संपादन : सुनीति, सिनेमा समाचार, अल्ला कह दे, चकल्लस, नया साहित्य, सनीचर, प्रसाद मासिक पत्रों का संपादन किया।।
संस्मरण : 'गदर के फूल', 'ये कोठेवालियां', 'जिनके साथ जिया।'
अन्य : मोपासां, चेखव, लाबेयर, के. एम. मुंशी, मामा वरेरकर की रचनाओं के अनुवाद व विपुल बाल-साहित्य। नाटक, रेडियो नाटक व फीचर भी अनेक। 1940 से 1947 तक फिल्म सेनेरियो का लेखन कार्य किया। 1953 से 1956 तक आकाशवाणी लखनऊ में ड्रामा प्रोड्यूसर रहे।
