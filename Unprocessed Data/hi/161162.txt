मुहम्मद मोईन खान, लोकप्रिय रूप से मोईन खान के नाम से जाने जाते हैं, एक पूर्व पाकिस्तानी क्रिकेट खिलाड़ी है, जो मुख्य रूप से एक विकेटकीपर-बल्लेबाज है, जिन्होंने 1990 से 2004 तक पाकिस्तानी राष्ट्रीय क्रिकेट टीम के लिए टेस्ट और वनडे क्रिकेट खेले। साथ ही मोईन ख़ान ने पाकिस्तानी टीम का नेतृत्व भी किया है।
इन्होंने मुल्तान में वेस्टइंडीज के खिलाफ अपनी अंतरराष्ट्रीय क्रिकेट कैरियर की शुरुआत की थी। इन्होंने टेस्ट क्रिकेट में 69 मैच खेले जिसमें विकेटकीपिंग करते हुए 128 कैच भी लिए हैं। जबकि इन्होंने 219 एक दिवसीय अंतर्राष्ट्रीय क्रिकेट मैच भी खेले है जिसमें 3266 रन बनाये हैं और विकेट के पीछे 214 कैच और 74 स्टम्प भी किये हैं। जुलाई 2013 में, इन्होंने पाकिस्तान क्रिकेट टीम के मुख्य चयनकर्ता के रूप में इक्बाल कासिम की जगह ली और 11 फरवरी 2014 को इन्हें राष्ट्रीय टीम के मुख्य कोच नियुक्त किया गया था।
मोईन ख़ान ने अपने अंतर्राष्ट्रीय क्रिकेट कैरियर में कुल 69 टेस्ट क्रिकेट मैच 1990 से 2004 तक खेले थे जबकि 219 एक दिवसीय अंतर्राष्ट्रीय भी 1994 से 2004 तक खेले थे।
मोईन ख़ान ने अपने टेस्ट क्रिकेट की शुरुआत 23 नवम्बर 1994 को वेस्टइंडीज क्रिकेट टीम के खिलाफ की थी और अंतिम अपना अंतिम टेस्ट मैच 20 अक्टूबर 2004 को श्रीलंका के खिलाफ था। इन्होंने अपने टेस्ट क्रिकेट जीवन में कुल 69 टेस्ट मैच खेले थे। ये एक बल्लेबाज और विकेट-कीपर की भूमिका निभाते थे तो इन्होंने बल्लेबाजी करते हुए कुल 28.55 की बल्लेबाजी औसत से 2741 रन बनाए थे जबकि इन्होंने विकेटों के पीछे 128 कैच और 20 स्टम्प किये थे।
मोईन ख़ान ने टेस्ट क्रिकेट के मुकाबले एक दिवसीय अंतर्राष्ट्रीय क्रिकेट मैच ज्यादा खेले थे। इन्होंने अपने एक दिवसीय अंतर्राष्ट्रीय क्रिकेट कैरियर की शुरुआत 10 नवम्बर 1990 को वेस्टइंडीज के खिलाफ की थी और इन्होंने अपना अंतिम एक दिवसीय मैच 16 अक्टूबर 2004 को श्रीलंका के खिलाफ खेला था। मोईन ख़ान ने अपने वनडे क्रिकेट में कुल 219 मैच खेले थे जिसमें 23.00 की बल्लेबाजी औसत से 3266 रन बनाए थे। जबकि इन्होंने विकेट कीपिंग करते हुए विकेटों के पीछे 214 कैच और 74 स्टम्प भी किये थे।
