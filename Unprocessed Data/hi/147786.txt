आहार नाल के भीतरी श्लेष्मा परत के शोथ को श्लेष्माशोथ कहते हैं। इसमें कष्टकारक शोथ के साथ-साथ श्लेष्मा में अल्सर भी हो जाते हैं। श्लेष्माशोथ प्रायः कैंसर के उपचार के लिए दिये जाने वाले रसायनचिकित्सा और विकिरणचिकित्सा के बुरे प्रभाव के रूप में सामने आती है। श्लेष्माशोथ, पूरे आहारनाल में कहीं भी हो सकती है। मुख के अन्दर की श्लेष्मा के शोथ को मुखश्लेष्मा शोथ कहते हैं। कैंसर चिकित्सा में प्रायः ही मुख श्लेष्मा शोथ की समस्या पैदा हो जाती है।
