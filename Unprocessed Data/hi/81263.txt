इसका प्रथम संस्करण मुंशी प्रेमचंद के समय ही अस्तित्व में आया था. मुंशी जी अपनी रचनाओं को पहले विभिन्न पत्र-पत्रिकाओं में प्रेषित करते थें. एक खास संख्या में सभी के प्रकाशन के पश्चात उनका एक संकलन तैयार कर एक सम्पूर्ण पुस्तक का रूप देते थें. यही ‘मानसरोवर’ बनकर पाठकों के सम्मुख आया जिसका शेष खण्ड उनकी मृत्यु के पश्चात प्रकाशित किया गया. परन्तु इस संस्करण की अपनी खूबी-खामी है. खूबी यह कि इसमें लगभग सभी प्रचलित रचनाएँ समाहित है. खामी यह कि प्रेमचंद जैसे मूर्धन्य साहित्यकार की पुस्तक बेहतर छपाई, पन्नों की गुणवत्ता और बेहतर प्रस्तुति के योग्य है जो किसी भी मानसरोवर के प्रकाशक ने अब तक उपलब्ध नहीं करवाई.
