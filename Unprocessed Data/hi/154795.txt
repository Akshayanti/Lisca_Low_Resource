आर्यभट द्वारा रचित आर्यभटीय में दिये गये 24 संख्याओं का समुच्चय आर्यभट की ज्या-सारणी कहलाता है। आधुनिक अर्थ में यह कोई गणितीय सारणी नहीं है जिसमें संख्याएँ पंक्ति व स्तम्भ के रूप में विन्यस्त हों।
परम्परागत अर्थों में यह त्रिकोणमिति में प्रयुक्त ज्या फलन के मानों की सूची भी नहीं है बल्कि यह ज्या फलन के मानों के प्रथम अन्तर है। इसी लिये इसे 'आर्यभट की ज्या-अन्तर सारणी भी कहा जाता है।
आर्यभट की यह सारणी, गणित के इतिहास में, विश्व की सबसे पहले रचित ज्या-सारणी है।
आर्यभटीय का निम्नांकित श्लोक ही आर्यभट की ज्या-सारणी को निरूपित करता है:
  मखि भखि फखि धखि णखि ञखि ङखि हस्झ स्ककि किष्ग श्घकि किघ्व।  घ्लकि किग्र हक्य धकि किच स्ग झश ंव क्ल प्त फ छ कला-अर्ध-ज्यास् ॥
उपरोक्त श्लोक कूट रूप में है। आर्यभटीय में ही इसकी सहायता से ज्या-मान निकालने की विधि भी बतायी गयी है। इस विधि का उपयोग करके जो मान प्राप्त होते हैं वे नीचे की सारणी में दिये गये हैं। 
आर्यभटीय के 'गणितपाद' नामक अध्याय में ज्या-सारणी की गणना की विधि बतायी गयी है।
