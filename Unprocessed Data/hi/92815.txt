सर एंडरसन मॉन्टगोमेरी एवर्टॉन रॉबर्ट्स लघु रूप, एंडी रॉबर्ट्स एंटीगुआ और बारबुडा से वेस्टइंडीज़ क्रिकेट टीम के पूर्व क्रिकेट खिलाड़ी हैं। वह 1970-80 के दशक के वेस्टइंडीज के भयभीत करने वाले तेज गेंदबाज थे। उनके अन्य महत्वपूर्ण साथी थे: माइकल होल्डिंग, जोएल गार्नर, कॉलिन क्रॉफ्ट और दिवंगत मैलकम मार्शल। एंडी काउंटी क्रिकेट में हैम्पशायर और लीसेस्टरशायर की तरफ से भी खेलें। 1969/70 से 1984 तक उन्होंने 228 प्रथम श्रेणी मैच खेलें जिसमें उन्होंने 21.01 की औसत से 889 विकेट लिये। 1975 से 1983 तक चले अपने अंतर्राष्ट्रीय करियर के 47 टेस्ट मैच में उन्होंने 25.61 की औसत से 202 विकेट लिये। उन्होंने 56 एक दिवसीय अंतर्राष्ट्रीय भी खेलें जिसमें उन्होंने 20.35 की औसत से 87 विकेट लिये।
