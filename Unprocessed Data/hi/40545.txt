
 दक्षिण कोरिया के राष्ट्रपति दक्षिण कोरियाई संविधान के अनुसार, कैबिनेट के अध्यक्ष, सरकार के मुख्य कार्यकारी अधिकारी, सशस्त्र बलों के कमांडर-इन-चीफ और दक्षिण कोरिया राज्य के प्रमुख हैं। दक्षिण कोरिया के राष्ट्रपति पांच साल के कार्यकाल के लिए चुने जाते हैं, और फिर से चुने जाने की कोई संभावना नहीं होती है। यदि राष्ट्रपति पद किसी कारण रिक्ति हो जाए, तो उत्तराधिकारी को साठ दिनों के भीतर चुना जाना होता है। इस दौरान दक्षिण कोरिया के प्रधानमंत्री या अन्य वरिष्ठ कैबिनेट सदस्यों द्वारा कानून द्वारा निर्धारित प्राथमिकता के क्रम में राष्ट्रपति पद का कार्य सौपा जाता है।
मून जे-इन, 10 मई 2017 से दक्षिण कोरिया के राष्ट्रपति का पद संभल रहे है। 
दक्षिण कोरिया के संविधान के अनुच्छेद 71 में कहा गया है कि राष्ट्रपति अपने कर्तव्यों का निर्वहन करने में सक्षम नहीं होने पर उनके कार्यालय का प्रधानमंत्री होगा या अन्य मंत्रीगण होगे जिनका क्रम निम्नलिखित है: 
1948 में कोरिया गणराज्य की सरकार की स्थापना के बाद बारह लोगों ने दक्षिण कोरिया के राष्ट्रपति के रूप में सेवा की है। 1988 से राष्ट्रपति पद का कार्यकाल पांच वर्षों के लिए निर्धारित किया गया है। 1948 से 1972 तक यह चार वर्षों का था, 1972 से 1981 तक छह साल और 1981 से 1988 तक सात साल तक निर्धारित किया गया था। 1981 से राष्ट्रपति को पुन: चयन से रोक दिया गया है। राष्ट्रपति को दक्षिण कोरियाई नागरिक होना चाहिए, कम से कम उम्र 40 साल हो और जो 5 साल तक दक्षिण कोरिया में रहा हो।
