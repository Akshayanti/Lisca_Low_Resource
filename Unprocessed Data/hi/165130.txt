हरमन मेलविल अमेरिकी पुनर्जागरण काल के एक अमेरिकी उपन्यासकार, लघु कथाकार और कवि थे। उनके सबसे प्रसिद्ध कृतियों में टाआइपी शामिल है जो उनके पोलिनेशियाई जीवन के अनुभवों का स्नेहात्मक चित्रण है। व्हेल मछलियों के शिकार पर आधारित उपन्यास मोबी-डिक भी उन्ही की लिखी है। उनके कार्यों पिछले 30 वर्षों के दौरान लगभग भुला दिया गया था।
हरमन मेलविल का जन्म 1 अगस्त, 1819 ई को न्यूयार्क के एक कामियाब ख़ानदान में हुआ। उनके पिता का नाम ऐलन था। वे फ़्राँस से कपड़े और अन्य वस्तुओं का व्यापार करते थे। बाद में किसी वजह से यह असफल हो गया। इस सदमे से हरमन के पिता पागल होकर मर गए। 1832 ई. में पिता की मौत के बाद सारा बोझ हरमन के काँधों पर आ पड़ा। 
इसलिए हरमन ने स्कूल छोड़कर कारोबार सँभाल लिया। हरमन ने अपनी शिक्षा कारोबार के साथ साथ जारी रखी। उसने बैंक की नौकरी करने के साथ फ़र्र कंपनी में भी काम किया। इसके अलावा वह छोटे छोटे गाँव के स्कूलों में पढ़ाने लगा। 1839 ईः में उन्होंने समुंद्री जहाज़ में नौकरी का चयन किया। फिर वह लिवरपूल, इंगलैंड तक का सफ़र किए। इंगलैंड से वापसी पर उन्होंने अपने चाचा के साथ काम करना शुरू कर दिया। मगर अच्छी तरह से ये साझेदारी निभ नहीं पाई। फिर 1840 ई में समुद्री जहाज़ की नौकरी पर काम करने लगे।
