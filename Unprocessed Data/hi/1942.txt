नसीब 1997 में बनी हिन्दी भाषा की फिल्म है। कीर्ति कुमार द्वारा निर्देशित इस फिल्म में गोविन्दा, ममता कुलकर्णी, राहुल रॉय, सईद जाफ़री, अजीत वाच्छानी, कादर खान, शक्ति कपूर, और बीना बैनर्जी मुख्य कलाकार हैं।
कृष्णा प्रसाद और पूजा एक दूसरे से प्यार करने लगते हैं और शादी करना चाहते हैं। लेकिन पूजा के पिता उसकी शादी किसी अमीर खानदान में कराना चाहते हैं और गरीब कृष्णा के रिश्ते को नामंज़ूर कर देते हैं। कृष्णा तय करता है कि वो बहुत अमीर बन कर उससे शादी करेगा और पूजा से वादा करता है कि वो कुछ ही सालों में वापस आ जाएगा।
पाँच साल हो जाते हैं। लेकिन कृष्णा का कोई अता-पता नहीं चलने के कारण दीनदयाल इससे ज्यादा इंतजार नहीं कर पाता और उसकी शादी दीपक से करा देता है। शादी के कुछ दिनों बाद ही कृष्णा एक अमीर व्यापारी के रूप में आ जाता है और उसे जब पता चलता है कि पूजा की शादी हो चुकी है तो वो उसके ऊपर गुस्सा हो जाता है कि उसने उसका इंतजार क्यों नहीं किया। इसके बाद वो पूजा और दीपक के रिश्ते में दरार डालने की कोशिश करने लगता है। पर अंत में उसे अहसास हो जाता है कि पूजा उसके नसीब में नहीं है और वो हार मान लेता है।
सभी गीत समीर द्वारा लिखित; सारा संगीत नदीम-श्रवण द्वारा रचित।
