डॅल्टा वलोरम, जिसके बायर नामांकन में भी यही नाम दर्ज है, आकाश में पाल तारामंडल में स्थित एक तारों का मंडल है जिसमें दो द्वितारे दिखाई दिए हैं। इसका सब से रोशन तारा "डॅल्टा वलोरम ए" +2.03 मैग्निट्यूड की चमक रखता है और पृथ्वी के आकाश में दिखने वाले तारों में से 49वाँ सब से रोशन तारा है। अगर डॅल्टा वलोरम के सभी तारों को इकठ्ठा देखा जाए तो इनकी मिली-जुली चमक 1.95 मैग्निट्यूड है। ध्यान रहे के खगोलीय मैग्निट्यूड एक विपरीत माप है और यह जितना कम हो चमक उतनी ही ज़्यादा होती है। यह तारे पृथ्वी से लगभग 79.7 प्रकाश-वर्ष की दूरी पर हैं।
डॅल्टा वलोरम को चीनी में "कू शी" कहते हैं जिसे अंग्रेज़ी में "Koo She" लिखा जाता है और जिसका अर्थ "तीर-कमान" है।
खगोलशास्त्रियों को इस तारों के मंडल को ग़ौर से देखने पर दो द्वितारों के मंडल मिले हैं:
अयन चलन की वजह से सन् 9000 में डॅल्टा वलोरम पृथ्वी के दक्षिणी ध्रुव के ठीक ऊपर स्थित प्रतीत होगा, यानि पृथ्वी का दक्षिणी ध्रुव तारा होगा।
