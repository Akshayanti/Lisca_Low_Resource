बैदू इन्कॉर्पोरेशन, जिसे सामान्यत: 'बैदू' नाम से जाना जाता है, चीनी एवं जापानी भाषाओं का खोजी यंत्र है। इसकी स्थापना 18 जनवरी सन् 2000 को हुई थी। यह वेबसाइटें, आडियो फाइलें तथा छबियाँ खोजता है। बैदू के कुल 57 खोज-सेवाएं एवं अन्य सामुदायिक सेवाएं विद्यमान हैं। रॉबिन ली और एरिक जू इसके संस्थापक थे। दोनो ही संस्थापक चीनी थे। अलेक्सा इन्टरनेट रैंकिंग के अनुसार अप्रैल 2010 में बैदू का स्थान आठवाँ था।
