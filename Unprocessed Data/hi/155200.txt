डगलस एल॰ कोलमैन स्ट्रैटफ़ोर्ड में जन्मे कनाडाई वैज्ञानिक और बार हार्बर, मेन स्थित जैक्सन प्रयोगशाला में आचार्य थे। उन्होंने शोध द्वारा अनुमान लगाया था कि ओब जीन हार्मोन लेप्टिन का कूट बनाता है बाद में 1994 में इसका आविष्कार जेफरी फ्रीडमैन, रूडोल्फ लाइबेल और रॉकफेलर विश्वविद्यालय में उनके साथी शोधार्थियों ने किया। लेप्टिन एक ऐसा हार्मोन है जो मानव भोजन को संतुलित रखता है। इस हार्मोन के अभाव में मानव मोटापे का शिकार हो जाता है।
उन्होंने अपनी स्नातक की डीग्री मैकमास्टर विश्वविद्यालय से 1954 में और जीव-रसायन में पीएचडी विस्कॉन्सिन विश्वविद्यालय से 1958 में प्राप्त की। उन्हें 1998 में यूएस नेशनल एकेडमी ऑफ साइंसेज का सदस्य चुना गया। उन्हें 2009 में शॉ प्राइज़ से सम्मनित किया गया। उन्हें 2010 में अल्बर्ट लस्कर अवार्ड फॉर बेसिक मेडिकल रिसर्च, 2012 में बीबीवीए फ्रोंटियर्स ऑफ़ नोलेज अवार्ड से सम्मानित किया गया।
16 अप्रैल 2014 को लामोइन स्थित उनके निवास पर 82 वर्ष की आयु में उनका निधन हो गया।


