आँखें डेविड धवन द्वारा निर्देशित 1993 में बनी हिन्दी भाषा की एक्शन कॉमेडी फिल्म है। इसमें गोविन्दा दोहरी भूमिका में है और साथ में चंकी पांडे भी है। यह बॉक्स ऑफिस पर ब्लॉकबस्टर थी और 1993 की सबसे ज्यादा कमाई करने वाली भारतीय फिल्म है।
अमीर हँसमुख राय अपने दो शरारती बच्चों से परेशान है, बुन्नू और मुन्नू । दोनों कोई चीज गंभीरता से नहीं लेते। इससे परेशान होकर हँसमुख उन्हें घर से निकाल देता है। फिर वो दोनों आवारा घूमते हैं। फिर ऐसा लगता है कि बुन्नू मर गया है। उसका कोई जुड़वा ग्रामीण गौरीशंकर आता है और उसे बुन्नू समझा जाता है। साथ ही वो दोनों असली मुख्यमंत्री को हटाकर डूप्लीकेट लगाने वाली साज़िश में भी फँसते हैं। 
फिल्म में दिखाया गया बंदर का नाम बजरंगी था। चेन्नई से मँगाया गया बंदर निर्माता पहलाज निहलानी के मुताबिक जो बोलते थे वो करता था। क्योंकि बंदर का रोल लंबा था इसलिए उसे पाँच लाख रुपए दिए गए थे जबकि चंकी पांडे को उससे कम ढाई लाख रुपए दिए थे।
