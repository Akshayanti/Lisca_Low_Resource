इंटरनेट सुरक्षा कंप्यूटर सुरक्षा की एक शाखा है, जो विशेष रूप से इंटरनेट से जुड़ा है। जिसमें ज्यादातर ब्राउज़र की सुरक्षा को शामिल किया जाता है, पर नेटवर्क की सुरक्षा इसमें सबसे आम है, जो अन्य एप्लिकेशन या ऑपरेटिंग सिस्टम पर भी लागू होता है। इसका कार्य ऐसे तरीके स्थापित करना है, जिससे इंटरनेट के द्वारा होने वाले हमले को नाकाम किया जा सके और उपकरण को सुरक्षित रखा जा सके। इंटरनेट जानकारी के आदान-प्रदान का एक गैर-सुरक्षित मार्ग है, जो इसे कई तरह के धोके, ऑनलाइन वाइरस, ट्रोजन आदि का खतरा पैदा कर देता है। 
टीसीपी/आईपी को क्रिप्टोग्राफिक तरीके और सुरक्षा प्रोटोकॉल द्वारा सुरक्षित किया जा सकता है। इन प्रोटोकॉल में सिक्योर सॉकेट लेयर, बाद में जिसके जगह ट्रांसपोर्ट लेयर सिक्योरिटी टीएलएस ने ले लिया है, वहीं ईमेल के लिए पीजीपी या प्रेटी गुड प्राइवसी और नेटवर्क सुरक्षा परत हेतु आईपीसेक शामिल है। 
