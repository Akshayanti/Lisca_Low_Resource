मधु लिमये भारत के समाजवादी विचारों के निबन्धकार एवं कार्यकर्ता थे जो 1970 के दशक में विशेष रूप से सक्रिय रहे। वे राममनोहर लोहिया के अनुयायी एवं रामसेवक यादव व जार्ज फर्नांडीज के सहकर्मी थे। वे जनता पार्टी के शासन में आने के समय बहुत सक्रिय रहे थे।
बीबीसी के अनुसार पिछली सदी साठ और सत्तर के दशक में एक शख़्स ऐसा हुआ करता था, जो कागज़ों का पुलिंदा बगल में दबाए हुए जब संसद में प्रवेश करता था तो सत्तापक्ष में बैठने वालों की फूंक सरक जाया करती थी कि न जाने आज किसकी शामत आने वाली है। इससे मधु लिमये के राजनीति में दबदबे और प्रभाव का अनुमान लगाया जा सकता है।
