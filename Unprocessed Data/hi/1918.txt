बिटुमेनी कोयला या काला कोयला वह कोयला है जो अपेक्षाकृत अधिक मुलायम होता है और जिसमें बिटुमेन या अस्फाल्ट नामक पदार्थ विद्यमान होता है। बिटुमेनी कोयला, लिग्नाइट से बेहतर गुणवत्ता का होता है किन्तु ऐंथ्रासाइट की अपेक्षा निकृष्ट गुणवत्ता का होता है।
प्रायः लिग्नाइट कोयले पर उच्च दाब के फलस्वरूप बिटुमेनी कोयले का निर्माण होता है। यह काले रंग का, और कभी-कभी काले-भूरे रंग का होता है।
