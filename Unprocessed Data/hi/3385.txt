हिन्दी में वेब साइट को जालस्थल कहते हैं। वेबसाइट इंटरनेट के ज़रिए सूचना प्राप्त करने का साधन है। यह साधरणतः HTML या XHTML के संरूप में होता है और अन्य जालपृष्ठो से कड़ियो के द्वारा जुडा होता है। जालस्थलों को संगणको पे देखने के लिए विशेष प्रोग्राम का प्रयोग किया जाता है, जिसको वेब ब्राउज़र कहते है।
जालस्थल वेब सर्वर पर पाए जाते है। हर जालस्थल का एक इंटरनेट पता होता है जो यूआरएल कहलाता है। वेब-ब्राउजर इस पते के अनुसार जाल स्थलों को दिखाता है। इन्हें पाने के लिए वेब-ब्राउजर एचटीटीपी लिपि का प्रयोग करता है।
जालस्थल स्थैतिक या गतिक हो सकते है। स्थैतिक जालस्थल हमेशा एक जैसे होते है, इसका निर्माण एक बार कर लिया जाता है। गतिक जालपृष्ठ का निर्माण उसे पाते वक्त होता है और यह अलग अलग पैरामीटर्स के अनुसार अलग अलग सूचनाए देता है।
