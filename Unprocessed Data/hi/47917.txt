हिमांशु राणा एक भारतीय क्रिकेट खिलाड़ी है जो घरेलू क्रिकेट में हरियाणा के लिए खेलते हैं। ये एक दाएं हाथ के बल्लेबाज और वैकल्पिक दाएं हाथ के मध्यम गति के गेंदबाज भी हैं। राणा ने जनवरी 2015 में दिल्ली के खिलाफ 16 वर्ष की उम्र में अपने प्रथम श्रेणी क्रिकेट की शुरुआत की और उस मैच में 80 के साथ हरियाणा के लिए सबसे ज्यादा रन बनाए। सीजन के अपने तीसरे मैच में, उन्होंने राजस्थान के खिलाफ 149 के साथ अपना पहला शतक बनाया और टीम को एक पारी से जीत दिलाई। इस प्रकार इन्होंने 2015-16 की रणजी ट्रॉफी के पहले मैच में महाराष्ट्र के खिलाफ अक्टूबर 2015 में उन्होंने अपने क्रिकेट कैरियर की सर्वश्रेष्ठ 157 रनों जबरदस्त पारी खेली थी। इन्होंने 25 फरवरी 2017 को 2016-17 की विजय हजारे ट्रॉफी में हरियाणा की तरफ से खेलते हुए अपने लिस्ट ए क्रिकेट की शुरुआत की। इसके बाद दिसंबर 2017 में इन्हें भी 2018 आईसीसी अंडर-19 क्रिकेट विश्व कप के लिए भारतीय अंडर-19 क्रिकेट टीम में जगह दे दी।
