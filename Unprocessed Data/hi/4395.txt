पवन शर्मा भारतवर्ष की राजनीति में उत्तर भारत का एक परिचित नाम तथा राजधानी दिल्ली में भारतीय जनता पार्टी से सम्बन्धित बहुविदित व लोकप्रिय राजनीतिज्ञ हैं। बाल्यकाल से ही राष्ट्रीय स्वयंसेवक संघ के प्रति समर्पित संवाहक/प्रचारक तथा भारत की राजधानी पश्चिमी दिल्ली के उत्तम नगर विधान सभा क्षेत्र से 2013 में विधायक रह चुके हैं।
पवन शर्मा का जन्म 12 दिसम्बर, 1959 में हरियाणा के नामक कस्बे के एक मध्यम परिवार में स्व श्री आर0 डी0 शर्मा के घर में हुआ। उनकी प्रारम्भिक शिक्षा-दीक्षा हरियाणा में ही हुयी।
पिता के राष्ट्रीय स्वयंसेवक संघ में समर्पितता को देखते हुए बाल्यकाल से राष्ट्रीय स्वयंसेवक संघ के प्रति रुझान पैदा हो गया था। आपातकाल के दौरान पिता के जेल चले जाने तथा पदासीन सरकार की अमानवीय प्रताड़ना को देखते हुये, उन्होंने आजीवन ब्रह्मचर्य का पालन करने के साथ-साथ हमेशा के लिये स्वयं को राष्ट्रीय स्वयंसेवक संघ में समर्पित कर दिया। 
इनके राजनैतिक जीवन का प्रारम्भ 1989 में दिल्ली से हुआ। यहीं से इनके राजनैतिक जीवन का पदार्पण हुआ था।
भारत की राजधानी दिल्ली के उत्तम नगर विधान सभा क्षेत्र से 2013 में विधायक रह चुके हैं। 
राजनैतिक गतिविधियों के अतिरिक्त सामाजिक विषयों पर भी पवन शर्मा का बचपन से योगदान रहा है और रहता है। 
