लांग मार्च 6 या चांग झेंग 6 एक चीनी तरल ईंधन वाला वाहक रॉकेट है जिसे चीन एयरोस्पेस साइंस एंड टेक्नोलॉजी कार्पोरेशन और शंघाई अकादमी ऑफ स्पेसफलाईट टेक्नोलॉजी द्वारा विकसित किया गया है। रॉकेट को 2000 के दशक में विकसित किया गया था, और 2015 में लांग मार्च 6 ने अपनी पहली उड़ान की थी। यह चीन की नई पीढ़ी के रॉकेट परिवार में से एक है। लांग मार्च 6 को एक हल्की क्षमता, "उच्च गति प्रतिक्रिया" के रॉकेट के लिए डिजाइन किया गया था। इसे लांग मार्च 5 और लांग मार्च 7 के आधार पर बनाया जा रहा है। यह सूर्य-तुल्यकालिक कक्षा में कम से कम 1,000 किलोग्राम पेलोड ले जाने में सक्षम है। लांग मार्च 6 का प्रथम चरण लांग मार्च 5 रॉकेट के लिए विकसित किए जाने वाले बूस्टर रॉकेट से प्राप्त हुआ था। इसे एक वाईएफ-100 इंजन द्वारा संचालित किया जाता है, जो कि रॉकेट ईंधन और ऑक्सीडिसर के रूप में केरोसीन और तरल ऑक्सीज़न को जलाने से 1,340 किलोन्यूटन या 300,000 पौंड बल का उत्पादन करता है।
सूर्य-तुल्यकालिक कक्षा के लिए 4 टन के पेलोड ले जाने वाले बूस्टर संस्कारण का विकास अभी जारी है।
लांग मार्च 6 रॉकेट की ऊंचाई 29-मीटर तथा व्यास 3.35-मीटर है। इसका द्रव्यमान 1,03,000-किलोग्राम है।
व्यास	= 3.35-मीटर इंजन	= 1 वाईएफ-100दबाव	= 1,188-किलो न्यूटन ईंधन	= मिट्टी का तेल/तरल ऑक्सीज़नस्पेसिफ़िक इंपल्स	= 300 सेकंड ; 335 सेकंड 
व्यास	= 2.25-मीटर इंजन	= 1 वाईएफ-115दबाव	= 180-किलो न्यूटन ईंधन	= मिट्टी का तेल/तरल ऑक्सीज़नस्पेसिफ़िक इंपल्स	= 341.5 सेकंड 
व्यास	= 2.25-मीटर इंजन	= 1दबाव	= 6.5-किलो न्यूटन ईंधन	= UDMH / N2O4स्पेसिफ़िक इंपल्स	= 306.9 सेकंड
