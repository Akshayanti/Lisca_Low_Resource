ओनाइडा, संयुक्त राज्य अमरीका, के न्यूयॉर्क राज्य के मैडिसन प्रदेश का एक नगर है। वर्ष 2010 की जनगणना के अनुसार इसकी जनसंख्या 11,390 थी। 
ओनाइडा, उनिता तथा सीराक्जूज़ नगरों के मध्य में ओनाइडा झील से दक्षिण-पूर्व 9 किमी॰ पर स्थित है। इसको सैंड्स हिगिबाथम ने 1829-30 ई. में बसाया था। 1901 ई. से इसे नगर माना गया है। 
यह नगर न्यूयॉर्क सेंट्रल तथा न्यूयॉर्क, ओंटेरियो तथा पश्चिमी रेलमार्गो द्वारा जुड़ा हुआ है। दक्षिण-पूर्व की ओर ओनाइडा कासल गाँव है जहाँ पहले ओनाइडा जाति के अमरीकी आदिवासी एकत्रित होते थे। यह नगर इस जातिवालों का मुख्य केंद्र है। ये लोग अधिकांशत: चाँदी के बर्तन बनाने का धंधा करते हैं। इस नगर में लकड़ी की वस्तुओं, विद्युत् संबंधी उपकरण, दूध दुहने के यंत्रों, लोहे के सामान, पट्टियों, कागज की पेटियों इत्यादि का निर्माण होता है।
