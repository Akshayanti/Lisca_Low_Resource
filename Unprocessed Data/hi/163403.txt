
अल्वारो गार्सिया एक बोलिवियाई राजनेता हैं। 2006 से वह बोलिविया के उपराष्ट्रपति हैं।
गार्सिया का जन्म बोलिविया के कोचाबम्बा नगर में हुआ। कोचाबम्बा के सान ऑगस्टिन हाई स्कूल से प्राथमिक शिक्षा प्राप्त करने के बाद उन्होंने मेक्सिको में गणित पढ़ना शुरू किया। हालांकि कुछ सालों बाद अपनी पढ़ाई बीच में ही छोड़ कर वह बोलीविया वापस आ गए और राजनीतिक गतिविधियों में शामिल होने लगे। 
2006 में उन्हें बोलीविया का उपराष्ट्रपति चुना गया। 2014 में उन्होंने एक बयान जारी करते हुए राजनीति से सन्यास लेकर शिक्षण क्षेत्र में हाथ आज़माने की इच्छा व्यक्त की थी, लेकिन उसी साल हुए राष्ट्रपति चुनावों में उन्हें दोबारा उपराष्ट्रपति चुन लिया गया था।
