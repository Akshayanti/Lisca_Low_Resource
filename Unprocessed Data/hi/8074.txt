हिंदी अकादमी दिल्ली सरकार के अधीनस्थ एक संस्था है जो भाषाई विकास की दिशा में कार्य करती है। हिंदी भाषा के शिक्षण, टंकण, अनुवाद, कार्यालयी भाषा आदि के पाठ्यक्रम के संचालन का कार्य करने के अतिरिक्त साहित्यिक परिचर्चा, नाट्य प्रस्तुति, कवि सम्मेलन आदि के आयोजन हेतु भी हिंदी अकादमी सक्रिय रहती है।देश का सर्वाधिक प्रतिष्ठित लालकिला कवि सम्मेलन भी हिंदी अकादमी द्वारा ही संयोजित किया जाता है। दिल्ली के पदासीन मुख्यमंत्री हिंदी अकादमी के अध्यक्ष होते हैं।
