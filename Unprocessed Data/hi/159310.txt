आलिया भट्ट एक भारतीय अभिनेत्री और मॉडल हैं। उन्होंने करण जौहर की रूमानी-हास्य फ़िल्म स्टुडेंट ऑफ़ द ईयर से हिन्दी फ़िल्मों में पदार्पण किया। इसके बाद उन्होंने इम्तियाज़ अली की फ़िल्म हाईवे और टू स्टेट्स और हम्प्टी शर्मा की दुल्हनिया में अभिनय किया। बॉलीवुड में उनके प्रदर्शन के लिए उन्हें कई पुरस्कार मिले। उन्होंने सिद्धार्थ मल्होत्रा, वरुण धवन, ऋषि कपूर, रणदीप हुड्डा, अर्जुन कपूर, रोनीत रॉय, रितेश देशमुख, शाहिद कपूर, दिलजीत डॉसंज, रणबीर कपूर और शाहरुख खान जैसे कई लोकप्रिय कलाकारों के साथ काम किया है। वह एक मॉडल के रूप में भी काम करती है और कई मॉडलिंग असाइनमेंट करती है। इसके अलावा, उसके पास महान गायन कौशल भी है।
आलिया भट्ट का जन्म 15 मार्च 1993 को भारतीय फ़िल्म निर्देशक महेश भट्ट और अभिनेत्री सोनी राज़दान के घर में हुआ। उनके पिता गुजराती मूल के हैं जबकि उनकी माँ जर्मन मूल की कश्मीरी हैं। भट्ट के एक बहन शाहीन और दो सौतेले सहोदर पूजा भट्ट और राहुल भट्ट हैं। अभिनेता इमरान हाशमी और निर्देशक मोहित सूरी उसके फुफेरे भाई हैं जबकि फ़िल्म निर्माता मुकेश भट्ट उनके चाचा हैं। भट्ट ने जमनाबाई नरसी स्कूल से अपनी शिक्षा प्राप्त की।
भट्ट का पार-पत्र ब्रितानी है।
