जुड़वा 2 एक भारतीय बॉलीवुड हिन्दी एक्शन और हास्य से भरी फिल्म है जिसका निर्देशन डेविड धवन ने किया है और फिल्म के निर्माता साजिद नाडियाडवाला है और इनके ही नाडियाडवाला ग्रैंडसन इंटरटेनमेंट के बैनर तले फिल्म रिलीज होगी। इस फिल्म में वरुण धवन और जैकलिन फर्नांडीस और तापसी पन्नू मुख्य किरदार होंगे जिसमें वरुण धवन दोहरी भूमिका निभाते हुए नजर आएंगे। यह फिल्म 29 सितम्बर 2017 को दशहरा के मौके पर रिलीज होगी। यह फिल्म 1997 में बनी जुड़वा फिल्म का दूसरा भाग है। इस फिल्म का ट्रेलर 21 अगस्त को रिलीज किया गया था।
फ़िल्म का संगीत साजिद-वाजिद, मीत ब्रदर्स, संदीप शिरोडकर और अनु मलिक द्वारा रचित है। 
पहला गीत, "चलती है क्या 9 से 12" 25 अगस्त को रिलीज़ हुआ। "सुनो गणपति बप्पा मोरया" 31 अगस्त को और "ऊँची है बिल्डिंग 2.0" 7 सितम्बर को रिलीज़ हुआ। पूरी एल्बम 12 सितम्बर 2017 को रिलीज़ हुई।
