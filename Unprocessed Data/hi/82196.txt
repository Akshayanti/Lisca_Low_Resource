भारत में लिव-इन सम्बन्ध क़ानूनी दृष्टि से वैध हैं। हालाँकि आधुनिक काल में इनका प्रचलन काफ़ी बढ़ा है, पर फिर भी सामाजिक रूप से उन्हें व्यापक मान्यता प्राप्त नहीं हुई है। भारत में लिव-इन सम्बन्ध ग्रामीण क्षेत्रों में शायद ही कभी देखे गए हैं, जबकि ऐसे सम्बंध शहरी इलाक़ों और विशेष रूप से मेट्रो शहरों में आम हैं। एक ही शहर में यह सम्बंध कुछ क्षेत्रों में ज़्यादा देखे जाते हैं जहाँ उद्योग, व्यापार और लोगों की जीवन शैली में प्रगति और विलासिता देखी गई है। जबकि उसी शहर के पारम्परिक या "पुराने शहर" कहने वाले इलाक़ों में ये कम ही देखे गए हैं। मुम्बई जैसे कुछ शहर में तो म्यारेज ब्यूरो की तरह विशेष रूप से लिव-इन सम्बन्धों के बनाने में सहायता करने वाले लोग और संस्थाएँ मौजूद हैं।
घरेलू हिंसा से महिला संरक्षण अधिनियम, 2005 ऐसे "सम्बंध को मान्यता देता है जो विवाह के भाव में हैं" और स्त्रियों को घरेलू हिंसा से संरक्षण प्रदान करता है। ऐसी जीवन साथी धन और अन्य राहत के उपायों का दावा कर सकती है।
एस खुश्बू और कनिअम्मल व अन्य मुक़दमे में भारत के उच्चतम न्यायालय ने उसी के पूर्व निर्णय के आधार पर जो लता सिंह और उत्तरप्रदेश व अन्य में सुनाया गया था, यह घोषित किया किया कि लिव-इन सम्बन्ध केवल विपरीत लिंग के अवैवाहित व्यक्तियों के बीच ही सम्भव हैं। 13 अगस्त 2010 को उच्चतम न्यायालय ने मदन मोहन सिंह व अन्य और रजनि कान्त व अन्य मुक़दमे में एक बार फिर से लिव-इन सम्बन्धों की वैधता पर और इस सम्बंध से होने वाले बच्चों पर बहस छेड़ी। न्यायालय ने जहाँ भूमि विवाद की एक याचिका को खारिज कर दिया, यह निर्णय सुनाया कि ऐसे लोगों के बीच जो एक लम्बे समय से लिव-इन सम्बंध में हैं, एक वैवाहित परिकल्पना से जुड़े हैं और इसे 'चले-आओ चले-जाओ' सम्बंध का नाम नहीं दिया जा सकता है। भारत माता व अन्य और आर विजया रेंगानाथन व अन्य मुक़दमे में जो लिव-इन सम्बंध से होने वाले बच्चों के जायज़ होने से सम्बंधित था, उच्चतम न्यायालय ने निर्णय लिया कि लिव-इन सम्बंध से होने वाले बच्चे अपने माता पिता की किसी भी जायदाद का उत्तराधिकार प्राप्त हो सकता है परन्तु इन लोगों को हिन्दू पूरवजों की सहदायिकी जायदाद पर कोई अधिकार प्राप्त नहीं है।
दिल्ली उच्च न्यायालय ने 10 अगस्त 2010 को दिए गए आलोक कुमार और राज्य व अन्य मुक़दमे में अपने निर्णय में यह सुनाया कि "'लिव-इन सम्बन्ध' एक चले-आओ चले-जाओ सम्बंध है। इस सम्बंध से कोई बंदिश तय नहीं होती और न ही यह सम्बंध दोनों पक्षों में को क़ानूनी रिश्ता बनाता है। यह साथ रहने का एक समझौता है जिसे प्रति दिन नवीकृत किया जाता है। इसे किसी भी पक्ष द्वारा दूसरे पक्ष की सहमति के बिना समाप्त किया जा सकता है और एक पक्ष किसी भी समय बाहर निकल सकता है।" 
उच्चतम न्यायालय ने डी वेलुस्वामि और वी डी पट्चैअम्मल मुक़दमे में यह निर्णय सुनाया था कि 2005 के अधिनियम के अनुसार ‘विवाह के भाव में सम्बंध’ माने जाने के लिए निम्न लिखित शर्तों का पूरा होना आवश्यक है:
