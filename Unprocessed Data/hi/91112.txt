राजपूत रेजीमेंट भारतीय सेना का एक सैन्य-दल है।
आज़ादी के बाद
यह प्राथमिक रूप से भारतीय राजपूत, गुर्जर, ब्राह्मण, बंगाली, मुस्लिम, जाट, अहीर, सिख और डोगरा जतियों से बनी है। द्वितीय विश्व युद्ध के समय तक इसमे 50% राजपूत व 50% मुस्लिमों की भागीदारी थी।
राजपूतो द्वारा ब्रिटिश भारतीय सेना में सहयोग की शुरुआत सन 1778 में तब हुई, जब 31वीं रेजीमेंट में तीसरी बटालियन बनी थी। 2 अन्य बटालियन 1778 में बनाई गईं थी। तीसरी बटालियन ने ही हैदर अली से युद्ध में कुड्डालोर जीता था। उनकी इसी बहदुरी के लिए "विपरीत दिशाओं मे बने कटारों " का राज चिन्ह प्रदान किया गया था, जो आज तक राजपूत रेजीमेंट का बिल्ला है। पहली बटालियन ने दिल्ली के युद्ध में इंपेरियाल कोर्ट में मराठों की मौजूदा शक्ति को तोड़कर रख दिया था। भरतपुर की घेराबंदी में भी बटालियन सक्रिय थी जिसमे लगभग 400 सैनिक खेत रहे व 50% घायल हुये थे।
गुरखा शक्ति के खिलाफ अंग्रेजों के अभियान को भी पहली व चौथी बटालियन ने संभाला था। राजपूतों की सभी बटालियन "आंग्ल-सिख युद्ध" में सिखों के खिलाफ लड़ी थीं। गुजरात युद्ध में 5वीं बटालियन ने सिखों के 3 ठिकाने हथिया लिए थे। 1857 की क्रांति परमुखतः सेना की बंगाल रेजीमेंट से शुरू हुयी थी, उस समय दूसरी, तीसरी व चौथी बाटलीयनों को अस्थायी रूप में भंग कर दिया गया था। पहली बटालियन सागर में खज़ानों व शस्त्रागारों की सुरक्षा हेतु मुस्तैद रही व उनकी इस भूमिका के एवज़ में "लाइट इंफेंटरी" की उपाधि दी गयी। लखनऊ रेजीमेंट ने लखनऊ रेजीडेंसी की सफल सुरक्षा में योगदान दिया जिसके फलस्वरूप उन्हें 8 विक्टोरिया क्रॉस प्रदान किए गए व हर सैनिक को तमगा दिया गया। पहली बटालियन ने 1876 में क्वीन्स रेजीमेंट व रॉयल रेजीमेंट का सम्मान हासिल किया था। 
ब्रिगेड ऑफ़ गार्डस • द पैराशूट रेजीमेंट • मेकनाईजड इन्फ़ेन्ट्री रेजीमेंट • पंजाब रेजीमेंट • मद्रास रेजीमेंट • बाम्बे ग्रेनेडियर्स • मराठा लाइट इन्फ़ेन्ट्री • राजपूताना राइफल्स • राजपूत रेजीमेंट • सिख रेजीमेंट • सिख लाइट इन्फ़ेन्ट्री • डोगरा रेजीमेंट • गढ़वाल रेजीमेंट• कुमाऊँ रेजीमेंट • असम रेजीमेंट • बिहार रेजीमेंट • मेहर रेजीमेंट • जम्मू कश्मीर राइफल्स • जम्मू कश्मीर लाइट इनफेन्ट्री • जाट रेजीमेंट • नागा रेजीमेंट • 1 गुरखा राइफल्स • 3 गुरखा राइफल्स • 4 गुरखा राइफल्स • 5 गुरखा राइफल्स • 8 गुरखा राइफल्स• 9 गुरखा राइफल्स • 11 गुरखा राइफल्स • लद्दाख स्काउट • सिक्किम स्काउट्स
