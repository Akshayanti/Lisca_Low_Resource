आयुर्विज्ञान तथा शल्य-चिकित्सा स्नातक, चिकित्सा और शल्यचिकित्सा के क्षेत्र की दो प्रथम व्यावसायिक उपाधियाँ हैं। लैटिन भाषा में इसे Medicinae Baccalaureus, Baccalaureus Chirurgiae कहा जाता था/है। इस डिग्री का संक्षिप्तीकरण भी कई तरह से किया जाता है, जैसे- MBBS, MB ChB, MB BCh, MB BChir, BM BCh, BMBS) आदि। एमबीबीएस की डिग्री उन देशों के विश्वविद्यालय देते हैं जो यूके की शिक्षा परम्परा का पालन करते हैं।
इस डिग्री के नाम से पता चलता है कि दे दो अलग-अलग स्नातक उपाधियाँ हैं। किन्तु व्यवहार में, दोनों को मिलाकर एक डिग्री के रूप में समझा/माना जाता है और एक साथ ही ये दोनों उपाधियाँ दी जातीं हैं। वे देश जो यूएसए की शिक्षा-प्रणाली का अनुसरण करते हैं, उनमें 'डॉक्टर ओफ़ मेडिसिन' नामक डिग्री दी जाती है, जो एमबीबीएस के तुल्य है।
