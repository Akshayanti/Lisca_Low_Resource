28°21′08″N 85°46′47″E / 28.35222°N 85.77972°E / 28.35222; 85.77972निर्देशांक: 28°21′08″N 85°46′47″E / 28.35222°N 85.77972°E / 28.35222; 85.77972
शिशापांगमा, जो गोसाईन्थान भी कहलाता है, हिमालय का एक 8,027 मीटर ऊँचा पर्वत है। यह तिब्बत के शिगात्से विभाग के न्यलाम ज़िले में स्थित है और नेपालकी सीमा से 5 किमी दूर है। तिब्बत पर चीन का नियंत्रण है और चीन ने उसे बाहरी विश्व से बहुत देर तक बंद रखा था जिस कारणवश यह विश्व का अंतिम आठ हज़ारी पर्वत था जिसे मानवों द्वारा चढ़ा गया। शिशापांगमा विश्व का 14वाँ सबसे ऊँचा पर्वत है और हिमालय के जुगल हिमाल नामक भाग में स्थित है, जिसे कभी-कभी लांगतांग हिमाल का हिस्सा माना जाता है।
तिब्बती भाषा में "पांगमा" का अर्थ "मर्ग" और "शिशा" या "चिसा" का अर्थ "पर्वतश्रेणी" है, यानि "शिशापांगमा" का अर्थ "मर्ग के ऊपर खड़ा पर्वत" है।
