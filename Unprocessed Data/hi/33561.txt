15 जनवरी 2010 का सूर्य ग्रहण एक वलयाकार या कंकणाकार सूर्य ग्रहण था। इसका परिमाण 0.9190 रहा। वलयाकार सूर्यग्रहण तब लगता है जब चंद्रमा सामान्य स्थिति की तुलना में पृथ्वी से दूर हो जाता है। परिणामस्वरूप उसका आकार इतना नहीं दिखता कि वह पूरी तरह सूर्य को ढक पाये। वलयाकार सूर्यग्रहण में चंद्रमा के बाहरी किनारे पर सूर्य मुद्रिका यानी वलय की तरह काफ़ी चमकदार नजर आता है।
यह ग्रहण भारतीय समयानुसार 11 बजकर 06 मिनट पर आरंभ हुआ और यह दोपहर 3 बजे के बाद तक चालू रहा। वैज्ञानिकों के अनुसार दोपहर 1 बजकर 15 मिनट पर सूर्य ग्रहण अपने चरम पर था। भारत के अलावा सूर्यग्रहण अफ्रीका, हिन्द महासागर, मालदीव, श्रीलंका और दक्षिण पूर्व एशिया में दिखाई दिया।
इससे पहले वलयाकार सूर्यग्रहण 22 नवम्बर 1965 को दिखाई पड़ा था और इसके बाद अगला वलयाकार सूर्यग्रहण 21 जून 2020 को दिखेगा। वैज्ञानिकों के अनुसार इतनी लंबी अवधि का सूर्यग्रहण इसके बाद वर्ष 3043 से पहले नहीं दिखाई पड़ेगा। 
सूर्य के वलय के 1.5°पश्चिम एवं दक्षण में शुक्र ग्रह।
ग्रहण का आरेख
भारत से ग्रहण का दृश्य

