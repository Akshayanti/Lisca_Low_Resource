सरला देवी चौधुरानी भारत में पहली महिला संगठन की संस्थापक थी। उन्हें 1910 में इलाहाबाद में भारत स्त्री महामंडल की संस्थापक के तौर पर जाना जाता है। संगठन के प्राथमिक लक्ष्यों में से एक यह कि था महिला शिक्षा को बढ़ावा दिया जाए, जो उस समय अच्छी तरह से विकसित नहीं हुआ था। संगठन ने पूरे भारत में महिलाओं की स्थिति में सुधार के लिए लाहौर, इलाहाबाद, दिल्ली, कराची, अमृतसर, हैदराबाद, कानपुर, बंकुरा, हजारीबाग, मिदनापुर और कोलकाता में कई कार्यालय खोल दिए थे।
सरला देवी का जन्म 1872 में कोलकाता में एक प्रसिद्ध बंगाली बौद्धिक परिवार में हुआ था। उनके पिता जानकीनाथ घोषाल बंगाल कांग्रेस के सबसे पूर्व सचिव थे और उनकी माँ स्वर्णकुमारी देवी बंगाली साहित्य की पहली सफल महिला उपन्यासकार थीं। 1886 में, उन्होंने अपनी विश्वविद्यालय प्रवेश परीक्षा उत्तीर्ण की। 1890 में, उन्होंने बी.ए. की कलकत्ता विश्वविद्यालय से अंग्रेजी साहित्य में परीक्षा दी और पदमावती स्वर्ण पदक प्राप्त किया। 1905 में पंडित रामभज दत्त चौधरी से उनकी शादी हुई थी। 
उन्होंने गाँधी जी के साथ भी काम किया था। सरलादेवी 29 साल की थी जब मोहनदास गाँधी ने पहली बार 1901 में उन्हें देखा था। वह एक ऑर्केस्ट्रा का आयोजन कर रही थी जिसमें उन्होंने एक गीत गाया जो उन्होंने विशेष रूप से कांग्रेस पार्टी के लिए लिखा था।

