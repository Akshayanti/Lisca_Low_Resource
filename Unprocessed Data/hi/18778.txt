रानी मौड धरती पूर्वी अंटार्कटिका का एक भाग है। यह कोट्स धरती से पूर्व में और एन्डर्बी धरती से पश्चिम में स्थित है। अंटार्कटिका में साधारणतया क्षेत्र दक्षिणी ध्रुव से दो रेखांशों के बीच परिभाषित किये जाते हैं। रानी मौड धरती 20° पश्चिम और 45° पूर्व के रेखांशों के बीच का इलाक़ा है। नॉर्वे यहाँ पर अपनी सम्प्रभुता बताता हैं, लेकिन न तो उसे विश्व के अन्य देश स्वीकारते हैं और न ही इसे अंटार्कटिक संधि में मान्यता दी गई है। रानी मौड धरती का क्षेत्रफल 27 लाख वर्ग किमी है। तुलना के लिये भारत का कुल क्षेत्रफल 32 लाख से ज़रा अधिक है।
