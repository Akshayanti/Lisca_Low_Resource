रंग दृष्टि किसी जीव या यंत्र की देखने की प्रक्रिया में प्रकाश में उपस्थित भिन्न तरंगदैर्घ्यों या आवृत्ति का अंतर भाँपने की क्षमता होती है। अलग-अलग वस्तुएँ एक-दूसरे से भिन्न तरंगदैर्घ्यों से प्रकाश उत्पन्न या प्रतिबिम्बित करती हैं, इसलिए रंग दृष्टि तीव्रता से दृश्य समझने में बहुत लाभदायक होती है। यह भिन्न तरंगदैर्घ्य प्राणी को अलग-अलग रंग प्रतीत होते हैं। मानवों व अन्य स्तनधारियों में रंग दृष्टि उनकी आँखों के दृष्टि पटल में उपस्थित शंकु कोशिकाएँ प्रदान करती हैं।
