मेक्सिको, जिसका औपचारिक नाम "संयुक्त राज्य मेक्सिको" है, प्रशासनिक नज़रिए से एक संघीय गणतंत्र है। इसके 32 संघीय विभाग हैं, जिनमें 31 राज्य और 1 संघीय ज़िला शामिल हैं। मेक्सिको के सन् 1917 के संविधान के तहत संघ का हर राज्य मुक्त और स्वाधीन है। हर राज्य की अपनी संसद और अपना संविधान है। संघीय ज़िले का दर्जा इस से कुछ कम है: उसे केवल सीमित स्वशासन दिया गया है और वह मेक्सिको की राजधानी "मेक्सिको शहर" का क्षेत्र है।
