पंकज भदौरिया खाना बनाने के एक शो की विजेता है जिसका नाम मास्टरशेफ इंडिया सीजन 1 है। वह एक स्कूल में अध्यापिका थी जिन्होने अपने 16 वर्ष पुरानी नौकरी को मास्टरशेफ इंडिया के पहले सत्र में भाग लेने के लिए छोड़ दिया। उन्होंने टीवी शो जैसे, ] ], ], रसोई से- पंकज भदौरिया के साथ, सेल्स का बाजीगर को होस्ट किया है। वह दुनिया की पहली मास्टरशेफ विजेता थी जिनकी अपने नाम पर आधिकारिक मास्टरशेफ रसोई की किताब है और उन्होंने दो और पाकशास्त्र की किताबें जैसे, बार्बी - आई ए एम ए शेफ, और चिकन फ्रॉम माय किचन लिखी हैं।
उनका जन्म 14 जुलाई 1971 में नई दिल्ली के विनोद खन्ना और प्रिया खन्ना, के यहाँ हुआ। पंकज उनके दो बच्चों में बड़ी हैं और उनका एक छोटा भाई है। उन्होंने 13 साल की उम्र में अपने पिता को खो दिया और 22 साल की आयु में अपनी माता को। उन्होंने अपनी स्कूली शिक्षा केन्द्रीय विद्यालय, नई दिल्ली से और उच्च शिक्षा लखनऊ से ली। उन्होंने अंग्रेजी में स्नातक, अंग्रेजी साहित्य में परास्नातक लखनऊ विश्वविद्यालय से की और फिर उन्होंने शिक्षा में स्नातक भी लखनऊ विश्वविद्यालय से की ताकि वो खुद को अपने चुने हुए कैरियर के लिए तैयार कर सकें। उनका विवाह चारु समर्थ से हुआ है और उनके दो बच्ची हैं, एक बेटी सोनालिका भदौरिया और एक बेटा, सिद्धांत भदौरिया।
पंकज ने अपनी पाककला अकादमी, लखनऊ में 16 अगस्त, 2012 में शुरू की है। यह अकादमी शौकिया शेफ को व्यवसायिक पाठ्यक्रम और प्रमाणपत्र पाठ्यक्रम की सुविधाएं प्रदान करता है। चुंकि वह मास्टरशेफ बंनने से पहले शिक्षिका थी इसीलिये यह अकादमी एक सफलता है। 
