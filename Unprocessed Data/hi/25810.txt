सचिन देव बर्मन 
टैक्सी ड्राइवर 1954 में बनी हिन्दी भाषा की फिल्म है।
मंगल एक टैक्सी ड्राइवर है जिसको उसके दोस्त हीरो के नाम से पुकारते हैं क्योंकि वह सबकी मदद करता है। शाम को मंगल बार डान्सर सिल्वी का नाच देखने जाया करता है और सिल्वी उसे चाहती भी है। एक दिन किसी अन्य टैक्सी ड्राइवर की मदद करते समय वो गाँव से आई एक भोली-भाली लड़की माला को गुण्डों के चंगुल से बचाता है। पूछने पर माला मंगल को बताती है कि वो गाँव से शहर रतनलाल से मिलने आई है, जो कि एक संगीत निर्देशक है। बहुत खोजने के बाद भी रतनलाल का कोई पता नहीं चलता है क्योंकि उसने अपना मकान बदली कर लिया होता है। माला अब मंगल के घर में ही रहने लगती है और दोनों एक दूसरे के क़रीब आने लगते हैं। लेकिन माला को सिल्वी के बारे में जब मालूम पड़ता है, तो वो अपनी राह चल पड़ती है। एक दिन रतनलाल मंगल की टैक्सी में बैठता है और मंगल को उसके घर का पता चल जाता है। किन्ही कारणोंवश माला वापस मंगल के पास आ जाती है। मंगल माला को रतनलाल के पास ले जाता है और रतनलाल माला को पहचान लेता है और उसे मशहूर गायिका बना देता है।
क्या मंगल को माला से अपने प्यार का इज़हार करने का मौक़ा मिल पाता है? सिल्वी की क्या प्रतिक्रिया होगी?
