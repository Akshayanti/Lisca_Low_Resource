अंतरतारकीय वस्तु तारों और उपतारों को छोड़कर ऐसी कोई भी खगोलीय वस्तु होती है जो किसी तारे के गुरुत्वाकर्षक प्रभाव से बंधी हुई न हो। ऐसी वस्तुएँ तारों के बीच के अंतरतारकीय अंतरिक्ष में भ्रमण करती रहती हैं। ऐसी एक वस्तु सन् 2017 में हमारे सौर मंडल से गुज़रने वाला ओमूआमूआ नामक धूमकेतु था। क्योंकि किसी सौर मंडल में आने वाली अंतरतारकीय वस्तुएँ अक्सर तारे के समीप आकर फिर बाहर निकल जाती हैं, इसलिए उनकी देखी गई कक्षाओं का आकार अतिपरवलय होता है।
