एक ट्वेन्टी-20 अंतरराष्ट्रीय मैच दो मान्य टी-20 टीमों के बीच खेला जाता है। इस प्रारूप में सभी अंतरराष्ट्रीय मैच अंतर्राष्ट्रीय क्रिकेट परिषद द्वारा आयोजित किये जाते है। इस प्रारूप में दोनों टीमें एक-एक पारी खेलती है जिसमें प्रत्येक को 20-20 ओवर खेलने को मिलते है। इस प्रारूप की शुरुआत मुख्य रूप से इंग्लैंड और वेल्स क्रिकेट बोर्ड ने की थी जब पहली बार 13 जून 2003 को ट्वेन्टी-20 कप में पहला मैच खेला गया था। जबकि पहला अंतर्राष्ट्रीय मैच 17 फरवरी 2005 को न्यूज़ीलैंड और ऑस्ट्रेलियाई टीम के बीच खेला गया था जिसमें ऑस्ट्रेलिया ने कीवी टीम को 44 रनों से हराया था। यह मुकाबला ऑकलैंड के इडेन पार्क क्रिकेट मैदान पर खेला गया था।
इस ट्वेन्टी-20 प्रारूप में पहला शतक वेस्टइंडीज क्रिकेट टीम के अनुभवी बल्लेबाज क्रिस गेल ने 2007 आईसीसी विश्व ट्वेन्टी 20 के पहले ही विश्व कप में दक्षिण अफ्रीका के खिलाफ बनाया था। उस मैच में इन्होंने 117 रन बनाये थे। आज वर्तमान समय में सबसे ज्यादा शतक न्यूज़ीलैंड क्रिकेट टीम के कॉलिन मुनरो और भारतीय क्रिकेट टीम के रोहित शर्मा के नाम तीन-तीन शतक है। जबकि एक मैच में सबसे ज्यादा रन बनाने का कारनामा आरोन फिंच के नाम है जिन्होंने 172 रन बनाये थे।
