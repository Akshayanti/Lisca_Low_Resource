लगभग 15 लाख.
बूर या बोअर, "किसान" के लिए डच और अफ़्रीकांस शब्द है। दक्षिण अफ़्रीका में इस शब्द का प्रयोग 18 वीं शताब्दी के दौरान दक्षिणी अफ्रीका में पूर्वी केप सीमा में आकर बसे डच-भाषी लोगों के वंशज को दर्शाने के लिए किया जाता था। एक लंबे समय यह क्षेत्र डच ईस्ट इंडिया कंपनी के नियंत्रण में रहा, लेकिन अंततः इसको यूनाइटेड किंगडम ने अपने कब्ज़े में ले कर ब्रिटिश साम्राज्य में शामिल कर लिया।
इसके अलावा यह शब्द उन लोगों के लिए भी प्रयोग किया गया था, जिन्होंने 19वीं शताब्दी के दौरान ऑरेंज फ्री स्टेट, ट्रांसवाल और कम मात्रा में नताल में बसने के लिए केप उपनिवेश को छोड़ दिया था। उन्होने ऐसा मुख्य रूप से ब्रिटिश शासन से बचने और ब्रिटिश साम्राज्य सरकार और पूर्वी सीमा पर स्वदेशी लोगों के बीच निरंतर होने वाले सीमा युद्धों से दूर रहने के लिए किया था।
