श्री पूर्णागिरी तहसील भारत के उत्तराखंड राज्य में चम्पावत जनपद की एक तहसील है। चम्पावत जनपद के दक्षिणी भाग में स्थित इस तहसील के मुख्यालय टनकपुर नगर में स्थित हैं। 30 अक्टूबर 2003 को उत्तरांचल सरकार के शाशनादेश से चम्पावत तहसील के 81 ग्रामों के साथ इसका गठन किया गया। इसके पूर्व में नेपाल, पश्चिम में नैनीताल जनपद की हल्द्वानी तहसील, उत्तर में चम्पावत तहसील तथा दक्षिण में उधम सिंह नगर जनपद की खटीमा तहसील है। 
तहसील के अधिकार क्षेत्र में कुल 80 गाँव आते हैं, और 2011 की जनगणना के अनुसार इसकी जनसंख्या 73,143 है।
