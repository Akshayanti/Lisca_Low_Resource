अल्फ़ा ऑफ़ीयूकी, जिसका बायर नाम भी यही है, सर्पधारी तारामंडल का सब से रोशन तारा है। यह पृथ्वी से दिखने वाले तारों में से 58वाँ सब से रोशन तारा भी है। यह पृथ्वी से लगभग 47 प्रकाश वर्ष की दूरी पर है और पृथ्वी से देखी गई इसकी चमक +2.10 मैग्नीट्यूड पर मापी गई है।
अल्फ़ा ऑफ़ीयूकी तारे को अंग्रेज़ी में "रैसलहेग" भी कहते है। यह अरबी के "रास अल-हय्याह" से लिया गया है, जिसका अर्थ "सर्पधारी का सिर" है।
अल्फ़ा ऑफ़ीयूकी एक A5 V श्रेणी का दानव तारा है। इसकी निहित चमक सूरज की लगभग 29 गुना है। इसका द्रव्यमान हमारे सूरज के द्रव्यमान का 2 से 4 गुना और व्यास हमारे सूरज के व्यास का 2.5 गुना है। इसकी सतह का अनुमानित तापमान लगभग 8,500 कैल्विन है। इसका एक बहुत ही धुंधला साथी तारा भी है जो सूरज से लगभग आधा द्रव्यमान रखता है और मुख्य तारे के इर्द-गिर्द हर 8.7 वर्षों में एक परिक्रमा पूरी करता है।
