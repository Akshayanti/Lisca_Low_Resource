गामा ऐन्ड्रौमिडे, जिसका बायर नामांकन भी यही नाम है, देवयानी तारामंडल का तीसरा सब से रोशन तारा है। इसका पृथ्वी से देखा गया औसत सापेक्ष कांतिमान 2.26 है और यह पृथ्वी से 350 प्रकाश-वर्ष की दूरी पर स्थित है। यह पृथ्वी से दिखने वाले तारों में से 69वाँ सब से रोशन तारा भी है। वैसे पृथ्वी से एक दिखने वाले इस तारे में शक्तिशाली दूरबीन से देखने पर वास्तव में चार अलग तारे दिखते हैं। कम शक्तिशाली दूरबीन से यह दो तारों सा प्रतीत होता है - एक रोशन पीले रंग का और एक धुंधला सा गहरे नीले रंग का। इन दो अलग रंगों कि वजह से इसे एक सुन्दर दोहरा तारा समझा जाता है।
गामा ऐन्ड्रौमिडे को "ऑलमाक" भी कहा जाता है, जो अरबी भाषा के "अल-अनाक़ अल-अर्ज़" से लिया गया है और जिसका अर्थ "स्याहगोश" है।
सन् 1778 में दूरबीन से देखने पर ज्ञात हुआ गामा ऐन्ड्रौमिडे वास्तव में एक दोहरा तारा है, जिसके तारे इस प्रकार हैं:
