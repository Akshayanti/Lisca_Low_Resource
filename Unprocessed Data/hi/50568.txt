 कार्यालय या दफ्तर एक कमरा या इमारत होती है जिसका प्रयोग मुख्य रूप से लिपीकीय या प्रशासनिक कार्य करने के लिए किया जाता है। कार्यालय शब्द का प्रयोग किसी संगठन के अंतर्गत किसी विशेष ओहदे जिसके साथ कई विशिष्ट कर्तव्य समाहित हों, को भी निरूपित करता है, जैसे कि प्रधान मंत्री कार्यालय। साधारण शब्दों में कार्यालय वो स्थान है जहां लोग काम करते हैं।
किसी कम्पनी के संदर्भ में कार्यालय किसी कम्पनी विशेष के व्यवसाय का प्रतिनिधित्व करता है, ग्राहकों से संपर्क का स्थान होता है और जहां दस्तावेजों और अभिलेखों का भंडारण किया जाता है। साथ ही विधिक रूप से किसी संगठन या कम्पनी का कार्यालय वो स्थान है जो उस संगठन या कम्पनी की आधिकारिक उपस्थिति दर्शाता हो, भले ही वो कोई आम कार्यालय ना होकर, कोई भंडार ही क्यों ना हो।
