प्रिया राजवंश, जिनका जन्म का नाम वेरा सुन्दर सिंह था, हिन्दी फ़िल्म की अभिनेत्री थीं। उन्होंने सिर्फ़ चेतन आनन्द की बनाई फ़िल्मों में ही काम किया। उनकी कुछ उल्लेखनीय फ़िल्म हक़ीक़त, हीर राँझा तथा हँसते ज़ख़्म हैं।
प्रिया राजवंश का जन्म वेरा सुन्दर सिंह के रूप में शिमला के एक सिख परिवार में हुआ। उनके पिता सुन्दर सिंह वन विभाग में संरक्षक थे। उनका पालन पोषण उनके भाइयों कमलजीत सिंह व पदमजीत सिंह के साथ शिमला में हुआ।
उनके पिता अमेरिका असाइनमेंट पर थे अतः स्नातक के पश्चात उन्होनें लंदन में प्रतिष्ठित नाटकीय कला की रॉयल अकादमी में शामिल हो गई।
