कन्नौर लोकेश राहुल जिन्हें मुख्य रूप से केएल राहुल नाम के रूप में जाने जाते हैं और इनके अलावा ये लोकेश राहुल के रूप में भी जाने जाते है। राहुल घरेलू क्रिकेट में कर्नाटक के लिए खेलते हैं, जो एक भारतीय क्रिकेट खिलाड़ी है। ये एक दाएं हाथ के बल्लेबाज और वैकल्पिक विकेट-कीपर है। राहुल 2010 आईसीसी अंडर-19 क्रिकेट विश्व कप में भारत के लिए खेले थे। इनके अलावा ये 2013 2017 तक आईपीएल की टीम रॉयल चैलेंजर्स बैंगलोर के लिए खेले थे और उसके बाद 2018 इंडियन प्रीमियर लीग में किंग्स इलेवन पंजाब के लिए खेले जिसमें 659 रन बनाये।
राहुल मेलबर्न में 2014-15 टेस्ट मैचों की सीरीज में ऑस्ट्रेलिया के ख़िलाफ पहली बार आये और अपने अंतरराष्ट्रीय कैरियर की शुरूआत की थी। सिडनी में अपने दूसरे टेस्ट मैच में उन्होंने अपना पहला टेस्ट शतक बनाया जिसमें 110 रनों की पारी खेली थी और इंग्लैंड के खिलाफ 18 दिसंबर 2016 को टेस्ट मैच में इन्होंने 199 रनों की पारी खेली थी।
राहुल ने 2016 की भारत–वेस्टइंडीज श्रृंखला में पहले टी20 मैच में 51 गेंदों पर नाबाद 110* बनाए थे। लेकिन मैच भारत हार गया था। इन्होंने 2018 में भारत के इंग्लैंड दौरे पर पहले मैच में अपना दूसरा टी-20 शतक बनाया और इस बार भी ये नाबाद रहे है। 
