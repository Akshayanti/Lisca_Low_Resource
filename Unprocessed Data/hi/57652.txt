बुख़ारा मध्य एशिया में स्थित उज़बेकिस्तान देश के बुख़ारा प्रान्त की राजधानी है। यह उज़बेकिस्तान की पाँचवी सबसे बड़ी नगरी है। इसकी जनसंख्या 2,37,900 है और यह शहर लगभग पाँच हजार वर्षों से बसा हुआ है। बुख़ारा प्रसिद्ध ऐतिहासिक रेशम मार्ग पर स्थित है।
बुख़ारा की भौगोलिक स्थिति 49°50' उ.अ. तथा 64°10' पू.दे. है। यह समरकंद नगर से 142 मील पश्चिम एक नख़लिस्तान में स्थित प्रसिद्ध व्यापारिक नगर है। बुखारा से कुछ मील दक्षिण-पूर्व में एक कागान नामक नया नगर स्थित है, जिसे कभी कभी 'नया बुखारा' भी कहते हैं। पहले ही बुखारा मुस्लिम धर्म तथा संस्कृति का प्रसिद्ध केंद्र है। सन्‌ 1924 में यह रूस के अधिकार में आया। यह आठ या नौ मील के घेरे में एक ऊँची चारदीवारी से घिरा है जिसमें 11 दरवाजे हैं। मीर अरब की मस्जिद सबसे प्रसिद्ध मस्जिद है। कंबल, रेशमी एवं ऊनी कपड़े तथा तलवार आदि बनाने के उद्योग यहाँ होते हैं। रेगिस्तानी जलवायु होने के कारण यहाँ पर दिन में तेज धूप तथा रात्रि में अधिक शीत पड़ती है। निकटवर्ती क्षेत्र में अखरोट, सेब, अंगूर, तंबाकू तथा विभिन्न प्रकार के फूलों के बगीचे हैं। इसकी जनसंख्या 1951 में 60,000 से बढ़कर 1999 में 2,37,900 हो चुकी थी।
यह शहर ऐतिहासिक महा-ख़ोरासान क्षेत्र में आते हैं:
अन्य शहर:


39°46′N 64°26′E / 39.767°N 64.433°E / 39.767; 64.433
