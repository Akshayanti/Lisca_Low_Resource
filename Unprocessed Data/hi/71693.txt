सोमनाथेश्वर महादेव एक प्राचीनतम शिवालय है, जो रामगंगा नदी के पश्चिमी तट पर चौखुटिया तहसील के तल्ला गेवाड़ नामक पट्टी में भारतवर्ष के उत्तराखण्ड राज्य के अन्तर्गत कुमांऊॅं क्षेत्र के अल्मोड़ा जनपद में प्राण-प्रतीष्ठित है। सोमनाथेश्वर शब्द श्रीनाथेश्वर शब्द का ही रूपांतरण है, जिसका मानसखण्ड में समुचित उल्लेख पाया जाता है।
सोमनाथेश्वर महादेव एक प्राचीन शिवालय है। इस भगवान शिव के आराध्य शिवालय की स्थापना का कोई सटीक अनुमान प्राप्त नहीं हैं। तल्ला गेवाड़ के वर्तमान मॉंसी में प्रतिवर्ष होने वाले ऐतिहासिक सोमनाथ मेले की ऐतिहासिक आराध्य भूमि पर स्थित इस सोमनाथेश्वर महादेव की स्थापना अवधि कत्यूरी शासनकाल की मानी जाती है।
शिवालय होने के साथ-साथ मान्यताऐं भी सारगर्भित हैं। सदियों से महाशिवरात्रि का मेला लगता है तथा तल्ला गेवाड़ घाटी में यहाँ की महाशिवरात्रि के पर्व का विशेष महत्व होता है।

