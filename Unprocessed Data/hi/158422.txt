फुनाफुति एक प्रवालद्वीप है जिसपर द्वीपीय देश तुवालू की राजधानी स्थित है। इसकी जनसंख्या 6,025 लोगों की है, जिसके कारण यह देश का सबसे ज्यादा जनसंख्या वाला प्रवालद्वीप है। यहाँ तुवालू की 56.6% जनसंख्या निवास करती है। यह एक संकीर्ण प्रभावक्षेत्र वाली भूमि है जो कि 20 और 400 मीटर के मध्य है, जो कि एक बड़े लैगून को घेरता है, जो कि 18 कि॰मी॰ लम्बा है तथा 14 कि॰मी॰ चौड़ा है। फुनाफुति लैगून की औसत गहराई लगभग 20 फ़ैदम है। 275 वर्ग किलोमीटर भूमि के साथ यह तुवालू का सबसे बड़ा लैगून है। इसके 33 लैगूनों को मिलाकर कुल फुनाफुति का क्षेत्रफल 2.4 वर्ग किलोमीटर है।
2012 जनगणना के अनुसार इस प्रवालद्वीप पर निम्न गाँव हैं-
उत्तर में तेंगाको पठार को सम्मिलित करके:
जुलाई 1996 में कुल छः द्वीपों को शामिल करके फुनाफुति समुद्री संरक्षित क्षेत्र की स्थापना की गयी थी। इसका क्षेत्रफल 33 वर्ग कि॰मी॰ है, जो कि फुनाफुति के चट्टानी क्षेत्र का 20% है। इन छः द्वीपों का कुल संरक्षित क्षेत्रफल 8 हेक्टेयर है। इन द्वीपों का उत्तर से दक्षिण तक के संरक्षित क्षेत्र का क्षेत्रफल हेक्टेयर में निम्न है-
फुनाफुति समुद्री संरक्षित क्षेत्र में नाव के द्वारा जाया जा सकता है। यह क्षेत्र मुख्य द्वीप फोंगाफाले से 15 किलोमीटर दूर है
इस प्रवालद्वीप पर कम से कम 29 द्वीप हैं। सबसे बड़ा द्वीप फोंगाफाले है, उसके बाद फुनाफाला है। कम से तीन द्वीपों में जनसंख्या निवास करती है, जो कि पूर्व का मुख्य द्वीप फोंगाफाले, दक्षिण में फुनाफाला तथा उत्तर में अमातुकू है।
फुनाफुति प्रवालद्वीप के लैगून की उत्तर-दक्षिण लम्बाई 24.5 कि॰मी॰, पूर्व-पश्चिम लम्बाई 17.5 कि॰मी॰ है। इसका कुल क्षेत्रफल 275 वर्ग कि॰मी॰ है, जिसके कारण यह तुवालू का सबसे बड़ा लैगून है। यह 52 मीटर तक गहरा है, परन्तु कई जलमग्न चट्टानें और भित्तियाँ 6 मीटर की गहराई पर ही मिल जाती हैं।
कोपेन जलवायु वर्गीकरण के अनुसार यहाँ जलवायु उष्णकटिबंधीय वर्षावन प्रकार की है। यहाँ पर शुष्क मौसम नहीं पाया जाता बल्कि वर्ष भर असाधारण वर्षा होती है। यहाँ औसत वार्षिक वर्षा 3,500 मिलीमीटर रिकॉर्ड की जाती है और सामान्यतः किसी भी माह में 200 मिलीमीटर से कम वर्षा नहीं दर्ज की जाती। उष्णकटिबंधीय वर्षावन जलवायु होने के कारण यहाँ वर्षपर्यन्त तापमान में थोड़ा बहुत ही परिवर्तन होता है। औसत दैनिक तापमान 28 °से. के आसपास ही रहता है।
