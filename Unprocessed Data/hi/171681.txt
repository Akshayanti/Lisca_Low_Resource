जैंती तहसील भारत के उत्तराखण्ड राज्य में अल्मोड़ा जनपद की एक तहसील है। अल्मोड़ा जनपद के पूर्वी भाग में स्थित इस तहसील के मुख्यालय जैंती ग्राम में स्थित हैं। इसके पूर्व में भनोली तथा चम्पावत जनपद की पाटी तहसील, पश्चिम में नैनीताल जनपद की नैनीताल तहसील, उत्तर में अल्मोड़ा तहसील, तथा दक्षिण में नैनीताल जनपद की धारी तहसील है। 
तहसील के अधिकार क्षेत्र में कुल 117 गाँव आते हैं, और 2011 की जनगणना के अनुसार इसकी जनसंख्या 30,981 है।
