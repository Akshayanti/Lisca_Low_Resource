कांसताँ त्रोयों प्रसिद्ध प्रकृतिवादी फ्रेंच कलाकार था। वह भूदृश्य और पशु चित्रांकन में अभिनव शैली का पुरोधा था। 
उसका जन्म पेरिस के निकट सेब्र में 1810 में हुआ। प्रारंभिक 20 वर्षों में चीनी मिट्टी पर अलंकरण द्वारा पिता की कला सीखी, तत्पश्चात् भ्रमण और दृश्यांकन किया। फिर पोक्वे प्लान का शिष्यत्व ग्रहण किया। 1846 में पाल पाटर की प्रसिद्ध कलाकृति 'युवा साँड' ने इसे प्रभावित किया। 1850 से लेकर मृत्यु पर्यन्त का जीवन इसकी कला का स्वर्णकाल है। उसने पाटर पाल, रेबैट की कृतियों से प्रभाव ग्रहण कर अपनी चित्रांकन प्रतिभा को नवीन शैली और स्वीय व्यक्तित्व की छाप डालने वाली कृतियों में उद्भासित किया। वह 1865 में पेरिस में मरा। लंदन, लूब्र, ग्लास्गो और अमरीका की चित्रदीर्घाओं में उस के चित्र संगृहीत हैं।
