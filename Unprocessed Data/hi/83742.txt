लोहाघाट तहसील भारत के उत्तराखंड राज्य में चम्पावत जनपद की एक तहसील है। चम्पावत जनपद के उत्तरी भाग में स्थित इस तहसील के मुख्यालय लोहाघाट नगर में स्थित हैं। 13 फरवरी 2004 को उत्तराखण्ड सरकार के शाशनादेश से चम्पावत तहसील के 146 ग्रामों के साथ इसका गठन किया गया। इसके पूर्व में नेपाल, पश्चिम में पाटी तहसील और अल्मोड़ा जनपद की भनोली तहसील, उत्तर में पिथौरागढ़ जनपद की पिथौरागढ़ तहसील तथा दक्षिण में चम्पावत तहसील है। 
तहसील के अधिकार क्षेत्र में कुल 267 गाँव आते हैं, और 2011 की जनगणना के अनुसार इसकी जनसंख्या 86,477 है।
