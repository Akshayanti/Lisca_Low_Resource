कोर्दिल्येरा देल कोन्दोर दक्षिण अमेरिका की ऐन्डीज़ पर्वतमाला के पूर्वी भाग की एक उपशृंखला है जो ईक्वाडोर और पेरू देशों की सीमा पर खड़ी है। यह उत्तर-से-दक्षिण लगभग 150 किलोमीटर तक चलती है और इसका सबसे ऊँचा बिन्दु 2,900 मीटर से ज़रा अधिक है।
ईक्वाडोर और पेरू के बीच में कोर्दिल्येरा देल कोन्दोर क्षेत्र में स्थित अंतरराष्ट्रीय सीमा को लेकर लगभग 160 वर्षों तक विवाद चला आ रहा था। सन् 1995 में उनमें एक झड़प हुई जिसमें 150 के आसपास लोग मारे गये। यह सेनेपा युद्ध के नाम से जाना जाता है और जनवरी 26 से फ़रवरी 28 तक चला। इसके उपरांत दोनों पक्षों के बीच बातचीत हुई और 1998 में उन्होंने एक शांति संधि करी जिसमें अंतरराष्ट्रीय सीमा पर भी समझौता किया गया।
