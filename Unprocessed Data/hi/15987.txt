जिज़ाख़ प्रान्त या झ़िज़ाख़ प्रान्त मध्य एशिया में स्थित उज़बेकिस्तान देश का एक विलायात है जो उस देश के मध्य भाग में स्थित है। प्रान्त का कुल क्षेत्रफल 20,500 वर्ग किमी है और 2005 में इसकी अनुमानित आबादी 9,10,500 थी। इसकी 80% जनसंख्या ग्रामीण इलाक़ों में रहती है। जिज़ाख़ प्रान्त की राजधानी जिज़ाख़ शहर है। यह प्रान्त पहले सिरदरिया प्रान्त का हिस्सा हुआ करता था लेकिन 1973 में इसे एक अलग सूबे का दर्जा दे दिया गया।
'जिज़ाख़' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़याल' और 'ख़रीद' शब्दों के 'ख़' से मिलता है। उसी तरह 'झ़िज़ाख़' के 'झ़' अक्षर के उच्चारण पर ध्यान दें क्योंकि यह बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।
 अन्दीझ़ान · बुख़ारा · फ़रग़ना · जिज़ाख़ · नमन्गान · नवोई · क़श्क़ादरिया · समरक़न्द · सिरदरिया · सुरख़ानदरिया · ताशकेंत · ख़ोरज़्म · स्वशासित गणतंत्र: क़ाराक़ालपाक़स्तान · राजधानी: ताशकेंत 
