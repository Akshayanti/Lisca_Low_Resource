बोइंग एक्स-37 जिसे ऑर्बिटल टेस्ट व्हेकल के रूप में भी जाना जाता है, एक पुन: प्रयोज्य मानवरहित अंतरिक्ष यान है। इसे एक प्रक्षेपण वाहन द्वारा अंतरिक्ष में भेजा जाता है तथा फिर यह पृथ्वी के वायुमंडल में दोबारा से प्रवेश करता है। और जमीन पर एक विमान की तरह लैंड होता है। एक्स-37, संयुक्त राज्य अमेरिका वायुसेना द्वारा पुन: प्रयोज्य अंतरिक्ष प्रौद्योगिकियों का प्रदर्शन करने के लिए कक्षीय अंतरिक्ष उड़ान मिशनों के लिए संचालित होता है। यह पहले के बोइंग एक्स-40 से 120% बड़ा है।
2004 में एक्स-37 अमेरिकी रक्षा विभाग में स्थानांतरित होने से पहले, 1999 में यह नासा परियोजना के रूप में शुरू हुआ था। इसकी पहली उड़ान 2006 में एक ड्रॉप टेस्ट के दौरान थी। अभी तक पाँच एक्स-37 कक्षीय मिशन किए गए है। अंतरिक्षयान का पहला मिशन यूएसए-212 अप्रैल 2010 में लॉन्च किया गया था और यह दिसंबर 2010 में पृथ्वी पर लौट आया था। दूसरा मिशन यूएसए-226 मार्च 2011 में लॉन्च किया गया था और यह जून 2012 में पृथ्वी पर लौट आया था। तीसरा मिशन, यूएसए-240 दिसंबर 2012 में लॉन्च हुआ और अक्टूबर 2014 में लौट आया। चौथा मिशन यूएसए-261 मई 2015 में लॉन्च हुआ और मई 2017 में लौट आया। पांचवीं और नवीनतम एक्स-37 मिशन को 7 सितंबर 2017 में लॉन्च किया गया था।
एक्स-37ए नासा का प्रारंभिक अंतरिक्ष यान संस्करण था; एक्स-37ए दृष्टिकोण और लैंडिंग टेस्ट व्हीकल का उपयोग 2005 और 2006 में ड्रॉप ग्लाइड टेस्ट में किया गया था।
एक्स-37बी, अमेरिकी एयर फोर्स के लिए नासा के एक्स-37ए का एक संशोधित संस्करण है।
2011 में, बोइंग ने एक्स-37बी के एक बड़े आकार वाले संस्करण के लिए योजना की घोषणा की थी, जो इसे एक्स-37 सी के रूप में दर्शाती है। एक्स-37सी अंतरिक्ष यान एक्स-37बी के आकार से 165% और 180% के बीच होगा। जो अंतरिक्ष यान में स्थित एक दबावयुक्त चैंबर के अंदर छह अंतरिक्ष यात्री को परिवहन में मदद करेगा। इसका प्रस्तावित लांच वाहन एटलस 5 लॉन्च वाहन है। जिस पर इसे लॉंच किया जाएगा। इस भूमिका में, एक्स-37 सी संभवतः बोइंग के सीएसटी-100 वाणिज्यिक अंतरिक्ष कैप्सूल के साथ प्रतिस्पर्धा कर सकता है।
मई 2017 तक, दो परिचालन एक्स-37बी ने अंतरिक्ष में कुल 2,086 दिन रहते हुए चार कक्षीय मिशन पूरे किए हैं।
 संयुक्त राज्य वायु सेना, बोइंग, वायु और अंतरिक्ष पत्रिका, और 'फिजऑरग'. से डेटा 
सामान्य विशेषतायें
प्रदर्शन
