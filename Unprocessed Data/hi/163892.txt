रुद्रेश्वर स्वामी मन्दिर एक हिन्दू मन्दिर है जो भारत के तेलंगाना राज्य में स्थित है। इस मन्दिर में भगवान विष्णु, शिव तथा सूर्य भगवान की मूर्तियाँ है। इसका निर्माण लगभग 1163 ईसवी में हुआ था। 
हजार स्तम्भ मन्दिर का निर्माण का काकतीय राजवंश के समय 1163 में वहां के राजा रुद्र देव ने करवाया था तथा उसका विनाश तुगलकवंश ने डेक्कन आक्रमण के दौरान कर दिया था। इसमें एक हजार स्तम्भ है। आधुनिक इंजीनियरों ने इन सभी खम्भों को हटा दिया है।
हैदराबाद के निज़ाम, मीर उस्मान अली खान ने इस मन्दिर के पुनर्निर्माण के लिए 1 लाख रुपये दान किया।
यह मन्दिर हैदराबाद तेलंगाना से 150 किलोमीटर की दूरी पर स्थित है। मन्दिर एक तारे के आकार का है। इस पवित्र मन्दिर में तीन देवताओं की मूर्तियां स्थापित है - शिव, विष्णु, सूर्य देवता। इसको 'त्रिकुटल्यम' के नाम से भी जाना जाता है। मन्दिर में कई छोटे शिवलिंग भी है। इस मन्दिर का पुनर्निर्माण भारत सरकार ने 2004 में करवाया था। 
