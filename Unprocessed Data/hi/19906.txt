चन्द्रगिरि दुर्ग भारत के दक्षिणी राज्य केरल में कैसरगोड जिले में 17वीं शताब्दी से बना हुआ है। यह लगभग वर्गाकार दुर्ग सागर सतह से 150 फीट कि ऊंचाई पर बना है और लगभग 7 एकड़ के क्षेत्र में विस्तृत है। यह दुर्ग पयस्विनी नदी के किनारे स्थित है और वर्तमान में जीर्णावस्था में है।
इस दुर्ग का घटनाओं से भरा इतिहास है। पुरातन काल में यह नदी दो शक्तिशाली राज्यों - कोलतुनाडु और तुलुनाडु की सीमा हुआ करती थी। जब तुलुनाडु पर विजयनगर साम्राज्य का अधिकार हुआ, कोलतुनाडु राजाओं ने चन्द्रगिरि दुर्ग भी उनके हाथों गंवा दिया। कालान्तर में विजयनगर साम्राज्य के पतन के समय इस क्षेत्र की देखरेख इक्केरी के केलड़ी नायक के अधीन थी 16वीं शताब्दी में विजयनगर साम्राज्य के पतन होने पर वेंगप्पा नायक ने स्वतंत्र घोषित कर दिया। बाद में शिवप्पा नायक ने इसका अधिकार लिया और एक दुर्गों की शृंखला निर्माण की जिसका चन्द्रगिरी एक भाग है।
निर्देशांक: 12°28′12″N 75°00′11″E / 12.470°N 75.003°E / 12.470; 75.003
