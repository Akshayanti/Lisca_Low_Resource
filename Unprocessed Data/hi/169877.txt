राधेश्याम कोरी  घाटमपुर से 14 वीं लोक सभा के लिए निर्वाचित हुए थे
इनका जन्म जुलाई 7,1939 को उत्तरप्रदेश राज्य के कानपुर जिले की तहसील डेरापुर के ग्राम चिलौली के मजरा सुजनीपुर के अनुसूचित जाति के परिवार में हुआ था। इनके पिता का नाम घसीटे लाल था। इनकी प्रारंभिक शिक्षा प्राथमिक स्कूल चिलौली में तथा हाई स्कूल की शिक्षा आर पी एस इंटर कॉलेज रूरा ,कानपुर में हुई। अध्ययन में रूचि न होने के कारण यह प्रसिद्ध स्वतंत्रता संग्राम सेनानी शम्भू दयाल चतुर्वेदी ,बड़ागांव भिक्खी कानपुर के यहां उनके व्यक्तिगत सहायक बनकर उनके साथ रहने लगे और कुछ दिनों तक उन्हीं के जूनियर हाई स्कूल में शिक्षण कार्य भी किया। इसी गांव में मतदाता बनकर दो बार बड़ागांव भिक्खी के ग्राम प्रधान भी बने। ब्लॉक प्रमुख शंभू दयाल चतुर्वेदी की मृत्यु के पश्चात ब्लॉक डेरापुर के ब्लॉक प्रमुख भी रहे।
इसके बाद शम्भू डायल चतुर्वेदी इन्हें अपने साथ जिला कांग्रेस कार्यालय कानपुर ले जाने लगे। यहां यह कांग्रेस के सदस्य बने और शम्भू दयाल चतुर्वेदी ने अपने प्रयास से इन्हें शीघ्र ही जिले का महामंत्री बनवा दिया। अब इनका रुझान राजनीति की और बढ़ गया कालांतर में यह कांग्रेस के प्रदेशीय महामंत्री बने।
कांग्रेस में अपना भविष्य न देख कर वर्ष 1996 में कोरी बहुजन समाज पार्टी में सम्मिलित हो गए। बहुजन समाज पार्टी द्वारा टिकट मिलने पर यह भोगनीपुर विधान सभा निर्वाचन क्षेत्र से वर्ष 1996 में विधान सभा का चुनाव लड़े और विजयी रहे। 
वर्ष 2004 में आप समाजवादी पार्टी में सम्मिलित हो गये। समाजवादी पार्टी ने वर्ष 2004 के लोक सभा के चुनाव में घाटमपुर से उम्मीदवार बनाया और चुनाव में वजयी हुए। राधेश्याम कोरी ने प्यारे लाल संखवार को पराजित किया। 
