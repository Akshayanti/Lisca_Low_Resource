गंगा तलाब मॉरीशस में एक क्रेटर में बना जलाशय है। यह सगर सतह से 1800 फ़ीट ऊपर स्थित है और सवान्ने जिला के पहाड़ी इलाके में स्थित है। यह स्थल मॉरिशस में बसे हिन्दू लोगों के लिए पवित्रतम स्थान है। गंगा तलाव के तट पर ही हिन्दू भगवान शिव, हनुमान और लक्ष्मी देवी का एक भव्य मंदिर भी स्थित है। महाशिवरात्रि के पर्व पर सभी तीर्थयात्री अपने घर से इस तलाव तक नंगे पैर चल कर जाते है।

मंगल महादेव 33 मी॰ लंबी हिंदू देवता, शिव की अपने त्रिशूल के साथ प्रतिमा है जो गंण्गा तलाब के प्रवेश द्वार पर स्थापित है। इस प्रतिमा का उद्घाटन 2007 व्में हुआ था और यह मॉरीशस की सबसे ऊंची प्रतिमा है। यह प्रतिमा वडोदरा,गुजरात स्थित सुरसागर झील की हूबहू प्रति है।
 दुर्गा देवी की 108 फीट ऊंची प्रतिमा है। ढेरों हिन्दू मारीषियाई लोग हर्षोल्लास के साथ यहां दुर्गा पूजा और शिवरात्रि के त्योहार मनाते हैं। शिवरात्रि यहां राष्ट्रीय अवकाश है और यहां के हिन्दुओ का पवित्रतम त्योहार है।
सन1897 में दो पुजारियों ने सपने में देखा की ग्रैंड बेसिन की झील का जल जाह्नवी से उत्पन्न हुआ और गंगा जी का एक भाग बन गया। उन पुजारियों ने लोगों को इस सपने के बारे में बताया और इस तरह यह पुरे मॉरिशस में फ़ैल गई। उसी वर्ष तीर्थयात्री ग्रैंड बेसिन तक पैदल चल कर गए, तलाब में से जल लिया और महाशिवरात्रि के पर्व पर शिव जी को अर्पित किया। इस गंगा तलाव का संचालन मॉरिशस सनातन धर्मं मंदिर संस्थान और हिन्दू महासभा करती है।
तभी से यह परंपरा बन गयी है कि प्रत्येक वर्ष शिवरात्रि के अवसर पर श्रद्धालु गंगा तलाव तक पैदल यात्रा करते है। हाल ही में भारतीय प्रधानमंत्री नरेन्द्र मोदी ने इस तलाव में गंगा जल अर्पित किया और महादेव जी की पूजा भी की। अब यही गंगा तलाव मॉरिशस में स्थित सभी धर्मों, संप्रदाय और वर्ण के लोगों के लिए एक पवित्र भूमि बन चुकी है।
तीर्थयात्री
देवी-देवताओं की मूर्तियों
