राकेश सिन्हा ,एक भारतीय लेखक, शिक्षाविद और राजनेता है, जो भारत के वरिष्ठ सदन राज्यसभा के नामित सदस्य हैं। वे दिल्ली विश्वविद्यालय में सहयोगी प्रोफेसर के पद पर कार्यरत हैं।वे दिल्ली स्थित थिंक टैंक इंडिया पॉलिसी फाउंडेशन के संस्थापक और मानद निदेशक रह चुके हैं।उन्होंने राष्ट्रीय स्वयंसेवक संघ संस्थापक केशव बलिराम हेडगेवार की जीवनी समेत कई किताबें लिखी हैं।
सिन्हा मूल रूप से बिहार के बेगूसराय जिले के रहने वाले हैं। वे टीवी चैनल्स पर आने वाले डिबेट शो का चर्चित चेहरा हैं और फिलहाल दिल्ली विश्वविद्यालय में मोतीलाल नेहरू काॅलेज में प्रोफेसर तथा भारतीय सामाजिक विज्ञान शोध संस्थान के सदस्य हैं। वे वर्ष 2017 से इंडियन काउंसिल ऑफ सोशल साइंस रिसर्च के बोर्ड मेंबर हैं। वे कई संस्थाओं से भी जुड़े हैं और नियमित रूप से समाचारपत्रों में आलेख लिखते हैं। 
