हार्ड डिस्क प्लाटर या हार्ड डिस्क में लगी हुई धातु की थाल एलुमिनियम या शीशे जैसे सख्त धातु से बना वह गोल चक्र है जिसपे चुंबकिय पदार्थ का लेप लगाया गया होता है। यह हार्ड डिस्क ड्राइव में आंकणों को लम्बे समय के लिये सहेजने के काम आता है। यह गोल चक्र थाली या प्लेट जैसा दिखता है। हार्ड डिस्क में कई प्लेटें एक के ऊपर एक लगी होती हैं जो कि एक तकले कि धुरी पे टिकी होती हैं। एक प्लाटर पर दोनो तरफ आंकणों को लिखा जा सकता है। इसके लिए हर प्लाटर के लिये लिखने पढने वाली 2 नोक चाहिये, एक ऊपर कि तरफ और एक नीचे की तरफ।
संगणक के शुरु होने पर ये प्लेटें घुमने लगती हैं। प्रति मिनट ये कितने चक्कर घुमती हैं यह हार्ड डिस्क के मॉडेल पर निर्भर करता है। ये प्लेटें लगभग 7200 चक्र प्रति मिनट कि गति से घूम सकती हैं। प्लाटर पर आंकणों को विभिन्न पटरियों, क्षेत्रों व बेलनाकार पटरियों में सहेजा जाता है।
हर प्लाटर कि चुम्बकीय परत छोटे छोटे माइक्रो मीटर के आकार के चुम्बकिय खंडों में विभाजित होते हैं, जिन्हें सूचना कि एक बाइनरी इकाई को दर्शाने के लिए उपयोग किया जाता है। 2006 में प्लाटर पर एक चुम्बकिय खण्ड 200-250 नैनोमीटर के चौडाई के आकार के होते थे जिसमें प्रति वर्ग इंच 100 अरब बिट आंकणे लिखे जा सकते थे।
