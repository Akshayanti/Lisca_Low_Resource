राष्ट्रीय उद्यमिता लघु व्यवसाय विकास संस्थान, भारत के सुक्ष्‍म लघु मध्‍यम उद्यम मंत्रालय के अंतर्गत एक प्रमुख संस्‍थान है जो लघु उद्योग और लघु व्‍यवसाय के क्षेत्र में उद्यमिता विकास में शामिल विभिन्‍न संस्‍थानों और एजेंसियों की गतिविधियों को समायोजित व प्रशिक्षित करता है और उनकी निगरानी करता है। एनआईईएसबीयूडी ने पश्चिम बंगाल, उत्तराखंड, उत्तर प्रदेश, मध्य प्रदेश, हरियाणा, दिल्ली, राजस्थान, ओडिशा, बिहार, झारखंड, छत्तीसगढ़, पंजाब, जम्मू-कश्मीर, गुजरात और केन्द्र शासित प्रदेश चंडीगढ़ में दिसंबर,2011 तक 35 हजार युवाओं के उद्यम और कौशल विकास के लिए एक महत्वपूर्ण परियोजना शुरू की है। एनआईईएसबीयूडी सूक्ष्म लघु मध्यम उद्यम मंत्रालय के तहत कार्यरत अनेक संस्थानों में से एक है। 
