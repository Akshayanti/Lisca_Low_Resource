साजिद अली और वाजिद अली दोनों संगीतकार और संगीत निर्देशक हैं। यह साजिद-वाजिद नाम से प्रशिद्ध हैं। यह कई फिल्मों के गाने गाये हैं, लिख चुके है और निर्देशित भी कर चुके हैं। फिल्म दबंग के संगीत लिए उन्हें 2011 में फ़िल्म्फेयर पुरस्कार से सम्मानित किया गया था।
साजिद-वाजिद ने पहली बार 1998 में सलमान खान की प्यार किया तो डरना क्या फिल्म के लिए संगीत दिया। 1999 में उन्होंने सोनू निगम की एल्बम दीवाना के लिए संगीत दिया, जिसमें "दीवाना तेरा", "अब मुझे रात दिन" और "इस कदर प्यार है" गाने शामिल थे। उसी वर्ष उन्होंने फिल्म हैलो ब्रदर के संगीत निर्देशक के रूप में भी काम किया और फिल्म के लिए "हटा सावन की घटा", "चुपके से कोई आयेगा" और "हैलो ब्रदर" गाने बनाये। अगले कुछ वर्षों में उन्होंने क्या यही प्यार है, गुनाह, चोरी चोरी, द किलर, शादी करके फँस गया यार और कल किसने देखा जैसी कई फिल्मों के लिए संगीत रचना की।
साजिद वाजिद ने अपने संगीत करियर में सलमान खान की कई फिल्मों के लिए यादगार संगीत दिया है, जिनमें तुमको ना भूल पायेंगे, तेरे नाम, गर्व, मुझसे शादी करोगी, पार्टनर, हैलो, गॉड तुस्सी ग्रेट हो, वांटेड, मैं और मिसेज खन्ना,, वीर, दबंग, नो प्रॉब्लम और एक था टाइगर जैसी फिल्में शामिल हैं। फिल्मों के अतिरिक्त वे टीवी धारावाहिक सा रे गा मा पा में भी बतौर जज आ चुके हैं और टीवी रियलिटी शो के लिए बिग बॉस 4 और बिग बॉस 6 के लिए शीर्षक गीत भी बना चुके हैं।
