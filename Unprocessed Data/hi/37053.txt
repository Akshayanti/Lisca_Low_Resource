क्रान्तिवीर 1994 में बनी हिन्दी भाषा की अपराधिक पृष्ठभूमि की एक्शन फिल्म है। इसका निर्देशन मेहुल कुमार ने किया और फिल्म में नाना पाटेकर, डिंपल कपाड़िया, अतुल अग्निहोत्री, ममता कुलकर्णी, डैनी डेन्जोंगपा और परेश रावल प्रमुख भूमिका निभाते हैं। यह वर्ष की तीसरी सबसे ज्यादा कमाई करने वाली फिल्म बन गई, इसके अलावा इसने तीन स्टार स्क्रीन पुरस्कार, चार फिल्मफेयर पुरस्कार और एक राष्ट्रीय फिल्म पुरस्कार जीता। फिल्म सुपरहिट रही थी।
प्रताप तिलक एक स्वतंत्रता सेनानी भीष्मनारायण तिलक का पोता है। प्रताप जुआ खेलना शुरू कर देता है। प्रताप की मां दुर्गादेवी ने इन सब से गुस्सा होती है और उसे गांव छोड़ने के लिए कहती है। प्रताप मुंबई आता है जहां वह चॉल मालिक, लक्ष्मीदास के बेटे अतुल का जीवन बचाता है। लक्ष्मीदास ने प्रताप को अपने साथ रखने का फैसला किया। जब वे बड़े होते हैं, तो अतुल ममता से प्यार करता है जो योगराज नामक एक बिल्डर की बेटी हैं। प्रताप प्रेस रिपोर्टर मेघा दीक्षित पर हंसते रहता है, जो चॉल में रहती हैं और समाचार पत्रों में लिखकर अन्याय से लड़ना चाहती है। प्रताप लोगों को मजबूत बनना और अन्य लोगों की मदद की प्रतीक्षा करने के बजाय खुद के लिए लड़ना सिखाता है। चतुरसिंह और योगराज उस जगह पर एक रिसॉर्ट बनाने की योजना बना रहे हैं। वे सांप्रदायिक दंगों, सामूहिक हत्याओं और लोगों के घरों को जलाते हैं। चतुरसिंह द्वारा लक्ष्मीदास की हत्या की जाती है। प्रताप को ये भी पता चलता है कि चतुरसिंह ने मेघा के माता-पिता की हत्या कर दी थी और उसके साथ बलात्कार किया था। वह उससे शादी का प्रस्ताव रखता है। ममता अपने पिता का घर छोड़ती है और अतुल के घर आती है। प्रताप भ्रष्ट मंत्रियों, न्यायाधीश और पुलिस अधिकारी को मारता है। वह पकड़ा जाता है और फांसी की सजा का आदेश दिया जाता है। चतुरसिंह प्रताप को मारने की योजना बनाता है, लेकिन प्रताप के हाथों मारा जाता है। प्रताप के खिलाफ मुकदमा चलता है और उसे फांसी की सजा सुनाई जाती है। आखिरी पल में, उसे फांसी देने से पहले एक वकील आता है, यह बताते हुए कि प्रताप का मृत्युदंड सरकार द्वारा रद्द कर दिया गया है।

फिल्म के साउंडट्रैक में 6 गाने हैं। समीर द्वारा लिखे गए गीतों के साथ संगीत आनंद-मिलिंद द्वारा दिया गया है।
