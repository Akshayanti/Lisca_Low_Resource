तान्गूत भाषा या शी शिया भाषा एक प्राचीन उत्तरपूर्वी तिब्बती-बर्मी भाषा थी जो कभी पश्चिमी शिया साम्राज्य के तान्गूत लोगों द्वारा बोली जाती थी। इसे कभी-कभी तिब्बती-बर्मी भाषा-परिवार की चिआंगी उपशाखा में वर्गीकृत किया जाता है। तान्गूत का तिब्बती भाषा और बर्मी भाषा से दूर का सम्बन्ध है। मंगोल सम्राज चंगेज़ ख़ान ने पश्चिमी शिया साम्राज्य को 1226 में हमले के बाद नष्ट कर दिया और तान्गूत लोग और उनकी भाषा धीरे-धीरे लुप्त हो गए। तान्गूत लोग बौद्ध थे और बहुत से बौद्ध ग्रंथों का तान्गूत भाषा में अनुवाद लिया गया। जब तक तान्गूत भाषा अस्तित्व में रही यह इस क्षेत्र की एक साहित्य-सम्पूर्ण मुख्य भाषा थी। इसमें 6,000 से अधिक पुस्तकें, पांडुलिपियाँ और शिलालेख मिलें हैं, जिनमें से लगभग आधी धर्म-सम्बन्धी हैं। तान्गूत भाषा का आख़री लिखित नमूना सन् 1502 से मिलता है और यह एक बौद्ध धारणी है।
लिपि के नज़रिए से जहाँ तिब्बती और बर्मी लिपियाँ भारत की ब्राह्मी लिपि की वंशज हैं वहाँ तान्गूत लिपि चीनी भावचित्रों पर आधारित थी ।
