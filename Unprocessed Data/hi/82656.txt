सोंगख्ला, जिसे सिंग्गोरा भी कहा जाता है, थाईलैण्ड के दक्षिणी भाग के सोंगख्ला प्रान्त में स्थित एक नगर है जो उस प्रान्त का मुख्यालय भी है। यह शहर सोंगख्ला झील के थाईलैण्ड की खाड़ी पर खुलने वाले मुख के समीप बस्स हुआ है। सोंगख्ला क्रा थलसंधि के पूर्वी तट पर स्थित एक मुख्य बंदरगाह है और मत्स्योद्योग भी इसकी आर्थिक व्यवस्था का एक महत्वपूर्ण भाग है। थाईलैण्ड की राष्ट्रीय राजधानी बैंकॉक सोंगख्ला से लगभग 968 किमी उत्तर में स्थित है जबकि पड़ोसी देश मलेशिया की सरहद कुछ ही दूरी पर दक्षिण में है।
"सोंगख्ला" शब्द मलय भाषा के "सिंग्गोरा" से परिवर्तित होकर बना है। "सिंग्गोरा" स्वयं संस्कृत के "सिंह पुरा" से विकसित हुआ था जो इसकी मूल जड़ है। सोंगख्ला के समीप एक सिंह की आकृति की पहाड़ी है और यह अनुमान लगाया जाता है कि शहर का नाम इसी पहाड़ी पर रखा गया था।
सोंगख्ला जलपरी
तिंसुलानोन्दा पुल
सोंगख्ला बंदरगाह
सोंगख्ला लाक मुआंग
मलय परिवार
