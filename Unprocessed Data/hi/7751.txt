गोदे मुरहारी
 गोदे गंगाराजू मुरहारी  भारतीय राजनीतिज्ञ थे। वे तीन सत्रों तक राज्य सभा के सदस्य रहे; 3 अप्रैल 1962 से 2 अप्रैल 1968 तक, 3 अप्रैल 1968 से 2 अप्रैल 1974 तक, और फिर 3 अप्रैल 1974 से 20 मार्च 1977 तक। अपने राजनीतिक कारकिर्दगी में वे कभी निर्दलीय, कभी संयुक्त समाजवादी दल और कभी भारतीय राष्ट्रीय कांग्रेस के प्रतिनिधि रहे। वे 4 अप्रैल 1972 से 2 अप्रैल 1974 तक और फिर से 26 अप्रैल 1974 से 20 मार्च 1977 तक राज्य सभा के उपाध्यक्ष रहे और बाद में लोकसभा के लिए चुने गए।
