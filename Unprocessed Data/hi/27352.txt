फ़्लिकर एक छवि एवं विडीयो साझा करने वाला जालस्थल और संजाल सेवा परिकर है। यह एक ऑनलाइन समुदाय मंच भी हैं जिसे वेब 2.0 विनियोग का प्रारम्भिक उदाहरण भी माना जाता है। यह वेबसाइट सन 2004 में लुडीकॉर्प द्वारा बनाई गई थी, जिसे सन् 2005 में याहू! द्वारा खरीद लिया गया। याहू! द्वारा जारी की गई 2011 की रिपोर्ट के अनुसार फ़्लिकर में 5.1 करोड़ सदस्य हैं।
फ़्लिकर को लुडीकॉर्प, एक वैंकूवर स्थित कंपनी ने फरवरी 2004 में शुरू किया गया था। फ़्लिकर के प्रारंभिक संस्करणों में वास्तविक-समय फोटो विनिमय की क्षमताओं के साथ फ़्लिकर लाइव नामक एक चैट रूम पर जोर दिया गया, जिसे बाद में हटा दिया गया।
वर्तमान समय में फ़्लिकर में तीन प्रकार के खाते होते हैं, मुफ़्त, विज्ञापन मुक्त एवं डबलर । मुफ़्त खाते में 1 टेराबाइट की जगह उपलब्ध होती है, जैसा कि नाम से पता चलता है विज्ञापन मुक्त खाते में विज्ञापन नहीं दिखाये जाते एवं डबलर खाते में 2 टेराबाइट की जगह होती है।
