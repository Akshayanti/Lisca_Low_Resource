असंगघोष हिन्‍दी दलित साहित्‍य के महत्‍वपूर्ण कवि है। उनके अब तक सात कविता संग्रह प्रकाशित हो चुके हैं। 
असंगघोष का जन्म मध्य प्रदेश के जावद नामक छोटे से कस्‍बे में दलित परिवार में हुआ था। प्रारंभिक शिक्षा अपने कस्‍बे में और लंबे अंतराल के बाद रानी दुर्गावती विश्‍वविद्यालय, जबलपुर से स्‍वाध्‍यायी छात्र के रूप में एवं इसके बाद इग्‍नू जबलपुर सेंटर से एम.ए., एम.ए., एम.बी.ए., तथा पीएच.डी. की पढ़ाई पूरी की। बचपन से पिताजी के जूता बनाने के काम में सहयोग कर काम सीखा बाद में लगभग 10 वर्ष स्‍टेट बैंक की नौकरी आरै अब सरकारी सेवा में रहते हुए भारतीय प्रशासनिक सेवा तक का लंबा सफर तय किया। आप प्रारंभ में बैंक कर्मियों के मार्क्‍सवादी आंदोलन से जुडे एवं कई आंदोलनों शरीक रहे बाद में 1990 के आसपास अम्‍बेडकरवादी आंदोलन से जुडाव हुआ और दलित लेखन में कविता विधा को अपनाया। आज हिन्‍दी दलित साहित्‍य के प्रमुख कवियों में शामिल किये जाते हैं। आपके संपादन में जबलपुर से दलित साहित्‍य की प्रमुख एवं प्रखर पत्रिका 'तीसरा पक्ष' का नियमित प्रकाशन हो रहा है।


