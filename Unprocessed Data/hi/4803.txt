राम शकल, भारतीय जनता पार्टी से संबंधित एक भारतीय किसान नेता हैं। वर्तमान में वे भारत के वरिष्ठ सदन राज्यसभा के नामित सदस्य हैं। लोकसभा में वे तीन बार उत्तर प्रदेश के रॉबर्ट्सगंज संसदीय क्षेत्र का प्रतिनिधित्व कर चुके हैं। 
राम शकल ने वर्ष 1986 में एमए उत्तीर्ण की। इन्होंने इमरजेंसी के दौरान वर्ष 1974 से ही राष्ट्रीय स्वयंसेवक संघ से जुड़े। वर्ष 1986 से 1996 तक संघ के क्षेत्रीय प्रचारक रहे। इन्होंने पहली बार 1996 में रॉबर्ट्सगंज लोक सभा निर्वाचन क्षेत्र से चुनाव लड़ा और जीत हासिल की। वर्ष 1998 और 1999 में भी इसी सीट से जीत हासिल कर लगातार तीन बार सांसद रहे। वर्ष 2004 में पुन: उन्होने लोकसभा चुनाव लड़ा पर उन्हे पराजय मिली। जनपद सोनभद्र से राज्यसभा सांसद मनोनीत होने वाले वे पहले शख्स हैं। अब तक जनपद से किसी दूसरे जनप्रतिनिधि को राज्यसभा सांसद मनोनीत होने का मौका नहीं मिला है। 
