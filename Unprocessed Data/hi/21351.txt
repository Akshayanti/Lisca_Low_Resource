फ़िरिश्ता या फ़ेरिश्ता, पूरा नाम मुहम्मद कासिम हिन्दू शाह, एक फारसी इतिहासकार था जिसका जन्म 1560 में हुआ था एवं मृत्यु 1620 में हुई थी।फ़िरिश्ता या फ़रिश्ता नाम फ़ारसी में खुदा का भेजा एक दूत होता है।
फ़िरिश्ता का जन्म कैस्पियन सागर के तटीय नगर अस्त्राबाद में गुलाम अली हिन्दू शाह के घर हुआ था। अपने बचपन में ही फ़िरिश्ता अपने पिता के संग भारत में अहमदनगर आ बसे। वहां के निज़ाम के शहज़ादे मिरान हुसैन निज़ाम शाह को फ़ारसी पढ़ाने का न्यौता इनके पिता को मिला था, जिसके साथ इन्होंने भी अपनी पढ़ाई की। 1587 में फ़िरिश्ता राजा मुर्तज़ा निज़ाम शाह के अंगरक्षकों का सरदार बना, जब शहज़ादे मिरान ने अपने पिता का तख्तापलट कर अहमदनगर की गद्दी पर अधिकार कर लिया था। शहजादे ने अपने पुराने मित्र की जान बख्श दी, और तब 1589 में फ़िरिश्ता बीजापुर के सुल्तान इब्राहिम आदिल द्वितीय के सेवा में लग गये।
अभी तक सैन्य पदों पर रहे फ़िरिश्ता बीजापुर में अपने नये पद पर खरे नहीं उतर पा रहे थे। इस पर और बदतर स्थिति ये थी कि वे शिया थे अतः सुन्नी प्रभुत्व वाली दक्खिन सल्तनत में इन्हें बहुत ऊंचा पद मिलने की संभावना भी नहीं थी।1593 में इब्राहिम शाह द्वितीय ने अंततः फ़िरिश्ता को भारत के इतिहास लिखने का कार्य दिया, जिसमें दक्खन के राजवंशों पर पूरा जोर दिया गया हो। अभी तक पूरे महाद्वीप में सभी क्षेत्रों के इतिहास को बराबर स्तर नहीं दिया था।
इनके कार्य को भिन्न नामों से जाना जाता है, मुख्यतः इसे तारीख-ए-फ़िरिश्ता और गुल्शन-ए-इब्राहिम नाम से जाना जाता है।
रारीखे फ़िरिश्ता में मुख्य रूप से निम्नलिखित पुस्तकें सम्मिलित हैं:
