टिमोथी डेविड जिन्हें अभी ज्यादातर टिम पैन के नाम से जाना जाता है। इनका जन्म 8 दिसम्बर 1984 को ऑस्ट्रेलिया के होबार्ट शहर के तस्मानिया नामक शहर में हुआ था। ये एक ऑस्ट्रेलियाई क्रिकेट टीम के क्रिकेट खिलाड़ी है जो घरेलू क्रिकेट तस्मानिया टाइगर्स और होबार्ट हरिकेन्स नामक टीमों की ओर से खेलते हैं पैन मुख्य रूप से एक बल्लेबाज और साथ ही विकेटकीपर के लिए भी जाने है। ये आईपीएल में एक सीजन में पुणे वॉरियर्स इंडिया के लिए खेले थे।
टिम पैन ने अपने अंतर्राष्ट्रीय टेस्ट क्रिकेट कैरियर की शुरुआत 13 जुलाई 2010 को पाकिस्तान टीम के खिलाफ की थी और उस मैच में इन्होंने पहली पारी में मात्र 7 रन बनाए थे। लेकिन दूसरी पारी में इन्होंने अच्छी बल्लेबाजी करते हुए 47 रनों की पारी खेली थी उस दौरान इन्होंने 85 गेंदों का सामना किया था जिसमें 3 चौके भी लगाए थे। और वो मैच ऑस्ट्रेलियाई टीम ने पाकिस्तानी टीम को हरा दिया था। टिम पैन ज्यादा समय तक टेस्ट क्रिकेट नहीं खेल पाये और इन्होंने अपना अंतिम बार टेस्ट मैच भी 2010 में ही खेला है जो भारत के खिलाफ 9 से 13 अक्टूबर 2010 में बैंगलोर के एम चिन्नास्वामी स्टेडियम क्रिकेट स्टेडियम पर खेला गया था जिसमें भारतीय क्रिकेट टीम ने ऑस्ट्रेलिया को 7 विकेटों से हराया था।
टिम पैन ने अपने एक दिवसीय अंतर्राष्ट्रीय की शुरुआत 28 अगस्त 2009 को स्कॉटलैंड टीम के खिलाफ की थी। जिसमें इन्होंने 38 गेंदों पर 29 रनों की पारी खेली थी। इन्होंने अपना अंतिम एक दिवसीय अंतर्राष्ट्रीय मैच 13 अप्रैल 2011 को बांग्लादेश क्रिकेट टीम के खिलाफ खेला था।
ऑस्ट्रेलियाई इस खिलाड़ी ने अपने ट्वेन्टी-ट्वेन्टी क्रिकेट कैरियर की शुरुआत 30 अगस्त 2009 को स्कॉटलैंड के खिलाफ मैनचेस्टर के क्रिकेट मैदान पर की थी लेकिन उस मैच में इन्हें बल्लेबाजी करने का मौका नहीं मिला था और मैच बारिश के कारण बिना परिणाम के ही रहा था।
