निर्देशांक: 29°02′30″N 79°31′17″E / 29.0415398°N 79.5213335°E / 29.0415398; 79.5213335
बिन्दुखत्ता उत्तराखण्ड राज्य के नैनीताल जनपद में स्थित एक कस्बा है। लालकुआँ तहसील में स्थित यह कस्बा तहसील मुख्यालय, लालकुआँ से 5 किमी की दूरी पर स्थित है।
बिन्दुखत्ता क्षेत्र पूर्वकाल में घना जंगल हुआ करता था। 80 के दशक में लोगों ने यहां जंगल साफ कर घर तथा खेत बनाने शुरू किए, तथा 90 का दशक आते आते यह कस्बा अस्तित्व में आने लगा। क्योंकि इस कस्बे के निर्माण तथा विकास बिना सरकारी सहमति के अवैध तरीके से हुआ था, इसलिए यहां के लोगों के पास जमीन के कोई दस्तावेज नहीं हैं।
12 दिसंबर 2014 को उत्तराखण्ड सरकार ने बिन्दुखत्ता को नगरपालिका घोषित करने की अधिसूचना जारी की थी, और मार्च 2015 में इसे नगर पालिका परिषद का दर्जा दे दिया गया, हालांकि वहां के लोगों ने इसका जमकर विरोध किया था। इसके बाद क्षेत्र में नगर पालिका के कार्यालय के उद्घाटन कार्यक्रम में भी सैकड़ों लोगों ने पहुंचकर जमकर हंगामा किया था। परिमाणस्वरूप, 6 सितंबर 2016 को उत्तराखंड के मुख्यमंत्री, हरीश रावत ने नगरपालिका वापसी की घोषणा कर बिन्दुखत्ता को राजस्व ग्राम का दर्जा देने की घोषणा कर दी थी।
बिन्दुखत्ता रिज़र्व वन क्षेत्र में स्थित है; और इस कारण यहां के भारतीय जनगणना के आधिकारिक आंकड़े उपलब्ध नहीं हैं। अंग्रेजी समाचारपत्र हिंदुस्तान टाइम्स में जनवरी 2018 में लालकुआँ के विधायक नवीन दुमका के हवाले से लिखा गया था कि "बिन्दुखत्ता अब लगभग 24 वर्ग किमी क्षेत्र में फैल चुका है, और इसकी जनसंख्या 1 लाख के आसपास है।" स्थानीय समाचारपत्र, इंडिया संवाद के अनुसार नगर की जनसंख्या में से 70 प्रतिशत लोग सैनिक हैं।
अल्मोड़ा · उत्तरकाशी · उधम सिंह नगर · चमोली गढ़वाल · चम्पावत · टिहरी गढ़वाल · देहरादून · पिथौरागढ़ · पौड़ी गढ़वाल · बागेश्वर · रुद्रप्रयाग · हरिद्वार 
