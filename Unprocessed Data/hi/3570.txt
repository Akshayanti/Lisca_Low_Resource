 जसदेव सिंह  भारत के एक खेल-टीकाकार थे। उन्हें सन 2008 में भारत सरकार द्वारा पद्मभूषण से सम्मानित किया था। वे आकाशवाणी तथा दूरदर्शन पर सन 1963 से ही स्वतन्त्रता दिवस तथा गणतन्त्र दिवस की परेडों के आधिकारिक टिप्पणीकार भी रहे हैं। 
जसदेव सिंह 1955 में आकाशवाणी जयपुर में भर्ती हुए। उसके 8 वर्ष बाद वे दिल्ली आ गये और दूरदर्शन में कार्य करने लगे।
वे नौ ओलम्पिक खेलों, आठ हॉकी विश्व कप और छः एशियाई खेलों का टिप्पणी कर चुके हैं। उन्हें 'ओलम्पिक ऑर्डर' भी प्रदान किया जा चुका है।
लम्बी बीमारी के बाद 25 सितम्बर 2018 को 87 वर्ष की आयु में उनका निधन हो गया। 

