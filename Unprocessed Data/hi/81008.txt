सुम्बावा इण्डोनेशिया के लघुतर सुन्दा द्वीपसमूह के बीच में स्थित एक द्वीप है। इसके पश्चिम में लोम्बोक द्वीप, पूर्व में फ़्लोरेस द्वीप और दक्षिण में सुम्बा द्वीप है। प्रशासनिक रूप से यह पश्चिम नुसा तेंगारा प्रान्त का भाग है, हालांकि इसे स्वयं एक अलग प्रान्त बनाने का प्रस्ताव सक्रीय है। यह द्वीप शहद उत्पादन, संदल की लकड़ी और सप्पान के लिए जाना जाता है। द्वीप का बड़ा भाग घासभूमि है जिसपर मवेशी चराये जाते हैं और जहाँ की स्थानीय हिरण आबादी का शिकार भी करा जाता है।
