हटा भारतीय राज्य मध्य प्रदेश के दमोह ज़िले में एक नगर पालिका है। यह हटा तहसील का मुख्यालय भी है, जो दमोह ज़िले की सबसे बड़ी तहसील है।
हटा क़स्बा, 27°07′46″N अक्षांश तथा 79°36′02″E देशांतर पर स्थित है। यह केन नदी के दाहिने तट पर स्थित है। जिला मुख्यालय दमोह यहाँ से लगभग चालीस किलोमीटर की दूरी पर दक्षिण-पश्चिम दिशा में है और दोनों शहर मध्य प्रदेश राज्य राजमार्ग संख्या 49 द्वारा आपस में जुड़े हैं।
वर्ष 2011 की जनगणना के आँकड़ों के अनुसार हटा की कुल जनसंख्या 32, 465 थी जिसमें 17,141 पुरुष और 15,324 महिलायें शामिल थीं।यहाँ 85.57 हिंदू, 10.48% मुश्लिम, 2.42% जैन, 0.09% ईसाई,0.1%सिख व 0.02% बौध्द हैं।
हटा शहर में मानव लिंगानुपात 894 दर्ज किया गया जो राज्य के औसत 931 से कम था। शहर में साक्षरता दर 84.74 % थी जो राज्य के औसत 69.32 % से अधिक थी; पुरुष साक्षरता 90.75 % तथा महिला साक्षरता 78.03 % दर्ज की गई।

