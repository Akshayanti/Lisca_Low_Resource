ग्लेन जैकब्स अमेरिकी पेशेवर पहलवान हैं। वह फिलहाल वर्ल्ड रेसलिंग एंटरटेनमेंट के साथ अनुबंधित हैं जहां वह अपने रिंग नाम केन से बेहतर जाने जाते हैं।
केन तीन बार वर्लड चैंपियन, दो बार इंटरकांटिनेंटल चैंपियन और 12 बार टैग टीम चैंपियन बन चुके हैं। वह 2010 के "मनी इन द बैंक" स्पर्धा के विजेता भी हैं।
जैकब्स ने कुश्ती में प्रथम प्रवेश 1992 में किया। तब वह ऐंगस किंग नाम से जाने जाते थे। 1992 से 1995 तक उन्होने विभिन्न पात्रों का अभिनय किया।
जैकब्स का WWE में 1995 में डेब्यू हुआ। तब उन्होने "माइक यूनाबाँब" रिंग नाम चुना था। 1995 में जैकब्स "इसहाक यैंकम" नाम द्वारा कुश्ती करने लगे। इसहाक यैंकम का पात्र एक दंत चिकित्सक का था जिन्हे जेर्री "द किंग" लाॅलर ने ब्रेट "द हिटमॅन" हार्ट को हराने के लिए लाया था। 1995 के समर्स्लॅम मे हार्ट और यैंकम के बीच संघर्ष हुआ जहां हार्ट विजेता निकले। सितंबर 1996 में जैकब्स ने एक नया पात्र का प्रारंभ किया। यह पात्र पहलवान "डीज़ल" के हमशक़्ल का था, जिसके कारण जैकब्स को "फेक डीज़ल" कहा जाता था।
1997 में पाॅल बेरर द अंडरटेकर से कहने लगे कि वह उनके पुराने रहस्य को जानते है। फिर यह जाना गया कि वह रहस्य यह था कि अंडरटेकर ने अपने बाल्य में अपना घर जलाया था जहां उनके माता पिता का मृत्यु हो गया। पाॅल बेरर ने कहा कि अंडरटेकर का सौतेला भाई, जिसका नाम "केन" था, जिवित हैं। जैकब्स "केन" बन कर अक्टूबर 1997 में पहली बार रिंग में आये। जैकब्स ने पहचान छिपाने के लिए एक मुखौटा पहना था। इसके लिए दिया गया कारण यह था कि केन का मुख बचपन में जल गया था जब अंडरटेकर ने घर जलाया। अंडरटेकर और केन के बीच "रेसल्मेनिया" 1998 में संघर्ष हुआ जहां अंडरटेकर जीते। 1998 में केन ने "स्टोन कोल्ड" स्टीव औस्टिन को हराकर अपना पहला WWF चैंपियनशिप जीता। केन और अंडरटेकर ने फिर टैग टीम बना लिया। केन ने "मैनकैंड" और "एक्स पाक" के साथ भी टैग टीम बनाया। 1999 में एक्स पाक ने केन को धोका दिया। "रेसल्मेनिया" 2000 में केन और रिकीशी मिलकर एक्स पाक और रोड डाॅग को हराया। 2001 में केन ने फिर से अंडरटेकर के साथ टैग टीम बनाया जिसका नाम "द ब्रदर्स ऑफ डिस्ट्रक्शन" था। जज्मेंट डे 2001 पर केन ने ट्रिपल एच को हराकर अपना पहला इंटरकांटिनेंटल चैंपियनशिप जीता। समरस्लैम 2001 में केन और अंडरटेकर ने WWE और WCW टैग टीम चैंपियनशिप जीता। अप्रैल 2002 में केन को चोट लगा जिसके वजह से उनहे 4 महीने अनुपस्थित रहना पड़ा। वह अगस्त 2002 में लौटे। सितंबर 2002 में द हर्रिकेन के साथ वह टैग टीम चैंपियन जीते और अगले सप्ताह क्रिस जेरिको के विरुद्ध लड़कर वह दूसरी बार इंटरकांटिनेंटल चैंपियन बने। अक्टूबर 2002 में केन ने ट्रिपल एच के साथ शत्रुता प्रारंभ किया और उन के बीच में नो मर्सी में संघर्ष हुआ जहां ट्रिपल एच विजेता निकले और केन अपने इंटरकांटिनेंटल चैंपियनशिप हार गए। 2003 में उनहोने राॅब वॅन डॅम के साथ टैग टीम बनाया और फिर से टैग टीम चैंपियन बने। परंतु बैड ब्लड पे राॅब वॅन डॅम और केन चैंपियनशिप हार गये। इसके बाद केन और ट्रिपल एच के बीच का शत्रुता फिर से शुरू हो गया। केन ने ट्रिपल एच का वर्ल्ड चैंपियनशिप जीतने कि कोशिश की और उनहे बताया गया कि जून 23 2003 को ट्रिपल एच और केन के बीच चैंपियनशिप के लिए संघर्ष होगा। मगर शर्त यह था कि यदी केन हारे तो उनहे सब के सामने अपना मुखौटा उतारना पड़ेगा। केन ने यह शर्त स्वीकार किया। जून 23 को ट्रिपल एच कपट द्वारा विजेता निकले जिसके वजह से केन को मुखौटा उतारना पड़ा। WWE यूनिवर्स ने पहली बार केन का जला हुआ मुख देखा। मुखौटा उतारते ही केन क्रोधित होकर अपने सहभागी राॅब वॅन डॅम पर वार किया। 2003 में केन ने द अंडरटेकर के साथ एक बार फिर शत्रुता प्रारंभ किया। विंस मिक्मैन और अंडरटेकर के मैच में केन हस्तक्षेप करके अंडरटेकर को ज़िदा दफ़न कर दिया। द अंडरटेकर मार्च 2004 में लौटे और रेसल्मेनिया 20 पे केन को पराजित किया। 2004 में केन लीटा पर मोहित हो गये और उसका अपहरण किया। लीटा के प्रेमी मैट हार्डी को पराजित करके केन ने ज़बरदस्ती लीटा से विवाह कर ली। 2005 में लीटा और एज एक दूसरे पर मोहित हो गये जिसके कारण लीटा ने केन को छोड़ दिया। केन और एज के बीच इस कारण से एक कड़ी प्रतिद्वंद्विता हुई। वेंजस्स 2005 में केन ने एज को पराजित किया। एज और लीटा के विवाह में केन घुस आये और दोनो पर वार किया।
