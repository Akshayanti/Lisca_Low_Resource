सितारगंज, उधम सिंह नगर जिला, उत्तराखंड में स्थित एक क्षेत्र है। यह कुमाऊँ मण्डल में आता है।
उत्तराखण्ड सरकार द्वारा वर्ष 2003 में सितारगंज के संपूर्णानंद शिविर क्षेत्र की 1093 एकड़ भूमि पर एल्डिको सिडकुल की स्थापना की गयी थी। 2003 से 2012 तक नौ साल में इस एल्डिको सिडकुल में करीब 145 उद्योग स्थापित हुए। इसके वाद जुलाई 2012 में सितारगंज में सिडकुल फेज-टू की घोषणा हुई, और 25 अक्तूबर 2012 को संपूर्णानंद शिविर खुली जेल की 1700 एकड़ भूमि पर फेज-टू का शिलान्यास कर दिया गया। इस क्षेत्र में सिडकुल ने करीब 325 करोड़ रुपये की लागत से लगभग 22 किमी लंबी सड़कें, नाले, 12 एकड़ भूमि में ट्रांसपोर्ट हब, सीवर व पानी की लाइनों और तीन गेट का निर्माण किया। वर्ष 2013 से फेज-टू में उद्योगपतियों का आना शुरू हो गया। 2016 तक कुल सात उद्योग यहां स्थापित हो चुके हैं।
