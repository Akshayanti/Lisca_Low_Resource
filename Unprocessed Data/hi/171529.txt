अल्फ़ा पैवोनिस, जिसका बायर नाम में भी यही है, मोर तारामंडल में स्थित एक तारा है जो पृथ्वी से दिखने वाले सभी तारों में से 42वाँ सब से रोशन तारा है। यह हमसे 183 प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान 1.94 है। वास्तव में यह एक द्वितारा है।
अल्फ़ा पैवोनिस को अंग्रेज़ी में "पीकॉक" भी कहा जाता है, जिसका अर्थ "मोर" है।
अल्फ़ा पैवोनिस द्वितारे का मुख्य तारा एक B2 IV श्रेणी का उपदानव तारा है। इसकी निहित चमक सूरज की 1,200 गुना है। इसका द्रव्यमान हमारे सूरज के द्रव्यमान का 5 से 6 गुना और व्यास हमारे सूरज के व्यास का 4.4 गुना है। इसकी सतह का तापमान लगभग 18,700 कैल्विन है। इसका साथी तारा एक G श्रेणी का धुंधला-सा तारा है। यह और इसका साथी तारे एक दुसरे के इर्द-गिर्द 11.7 दिनों में एक परिक्रमा पूरी कर लेते हैं।
