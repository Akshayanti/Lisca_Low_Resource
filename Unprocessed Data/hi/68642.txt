धारी तहसील भारत के उत्तराखंड राज्य में नैनीताल जनपद की एक तहसील है। नैनीताल जनपद के पूर्वी भाग में स्थित इस तहसील के मुख्यालय धारी कस्बे में स्थित हैं। इसके पूर्व में चम्पावत जनपद की पाटी तहसील, पश्चिम में नैनीताल तहसील, उत्तर में अल्मोड़ा जनपद की जैंती तहसील, तथा दक्षिण में हल्द्वानी तहसील है। 
तहसील के अधिकार क्षेत्र में कुल 157 गाँव आते हैं, और 2011 की जनगणना के अनुसार इसकी जनसंख्या 78,733 है।
