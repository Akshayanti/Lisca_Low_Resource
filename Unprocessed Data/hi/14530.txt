मनिंदर सिंह एक भारतीय पूर्व क्रिकेट खिलाड़ी है। इन्होंने भारतीय क्रिकेट टीम के लिए 35 टेस्ट और 59 वनडे मैच खेले थे। ये आज अपने टेस्ट क्रिकेट के एक ख़ास रिकॉर्ड के लिए जाने जाते है। 35 टेस्ट खेलने और 88 विकेट के लेने के बाद भी इन्होंने कभी किसी एक पारी में 100 या इससे ज्यादा रन नहीं दिए थे।
मनिंदर सिंह ने अपना पहला अंतर्राष्ट्रीय टेस्ट मैच साल 1982 में पाकिस्तान क्रिकेट टीम के खिलाफ कराची में खेला था। जबकि इन्होंने अपना आखिरी टेस्ट मैच साल 1993 में ज़िम्बाब्वे क्रिकेट टीम के खिलाफ खेला था। टेस्ट कैरियर में इन्होंने 88 विकेट चटकाए थे जिसमें सर्वश्रेष्ठ प्रदर्शन 27 रन देकर 7 विकेट लिए थे।
इन्होंने अपने एक दिवसीय अंतर्राष्ट्रीय की शुरुआत 1983 में ही पाकिस्तान के ही खिलाफ की थी जबकि अंतिम मैच भी साल 1993 में खेला था लेकिन उस समय यह मैच इंग्लैंड क्रिकेट टीम के खिलाफ खेला गया था।
