इनसैट-3ए इसरो द्वारा निर्मित एक बहुउद्देशीय उपग्रह है जिसे अप्रैल 2003 में एरियान द्वारा लॉंच किया गया था। यह 93.5 डिग्री पूर्वी देशांतर पर स्थित है। यह इनसैट-3बी और इनसैट-3सी के बाद इन्सैट-3 श्रृंखला में तीसरा उपग्रह है। यह उपग्रह 5.3 करोड़ डॉलर की लागत से निर्मित हुआ था। यह संचार, मौसम, और खोज और बचाव सेवाएं प्रदान करता है
इनसैट-3ए को एरियान-5 लॉन्च वाहन से एरियनस्पेस द्वारा 9 अप्रैल, 2003 को 22.52 यूटीसी पर फ्रेंच गयाना से लॉन्च किया गया था। इनसैट-3सी को लॉंच के 30 मिनट बाद भू-तुल्यकालिक स्थानांतरण कक्षा में छोड़ा गया। जिसमें 859 किमी की क्षैतिज दूरी और 36,055 किलोमीटर की एपोजी दूरी और भूमध्य रेखा के सापेक्ष 1.99 डिग्री का झुकाव था। इसके प्रक्षेपण पर सह-यात्री पैनअमसैट का गैलेक्सी-12 था। इसकी मास्टर कंट्रोल सुविधा हसन, कर्नाटक में स्थित है।

