
 लियोनार्दो दा विन्ची फ़्यूमिशिनो विमानक्षेत्र  या रोम फ़्यूमिशिनो विमानक्षेत्र, जिसे प्रायः मात्र फ़्यूमिशिनो विमानक्षेत्र भी कहा जाता है, इटली का सबसे बड़ा विमानक्षेत्र है जहां से वर्ष 2011 में 3.77 करोड़ यात्री प्रतिवर्ष का आवागमन संपन्न हुआ था। यह विमानक्षेत्र राजधानी रोम के ऐतिहासिक नगर केन्द्र से 18.9 समुद्री मील पश्चिम दक्षिण-पश्चिम दिशा में फ़्यूमिशिनो में स्थित है।
यह विमानक्षेत्र इटली की ध्वजवाही वायुसेवा आलिटालिया के लिये प्रधान हब है। कुल यात्री संख्या पर आधारित आंकड़ों के अनुसार यह 2011 में यूरोप का 6ठा व्यस्ततम विमानक्षेत्र, एवं विश्व का 25वाँ व्यस्ततम विमानक्षेत्र रहा है। 
इस विमानक्षेत्र का नाम प्रसिद्ध इतालवी पॉलिमैथ लियोनार्दो दा विन्ची के नाम पर रखा गया है, जिन्होंने प्रथम प्रोटो हैलिकॉप्टर एवं पंखों वाली एक उड़ने वाली मशीन बनायी थी।
यह विमानक्षेत्र आधिकारिक रूप से 15 जनवरी 1961 को रोम के शियैम्पिनो विमानक्षेत्र के स्थान पर आरंभ हुआ था। शियैम्पिनो विमानक्षेत्र इसके बाद भी अन्तर्देशीय तथा चार्टर उड़ानों के लिये प्रचालन में चलता रहा। इस दशक में आलिटालिया ने इस विमानक्षेत्र में भारी निवेश किया, जिससे यहां के हैंगर्स, नये भवन तथा अनुरक्षण केन्द्र तैयार हुए। इसी अंतराल में यहां तृतीय उड़ानपट्टी भी बनायी गई। हालांकि आधिकारिक आरंभ 1961 में हुआ, किन्तु फ़्यूमिशिनो विमानक्षेत्र का असल प्रयोग 20 अगस्त 1960 से ही आरंभ हो चुका था। ऐसा 1960 रोम ऑलंपिक खेलों के समय रोम-शियैम्पिनो विमानक्षेत्र के यातायात कन्जेशन से निवृत्ति पाने हेतु किया गया था।
वर्तमान में यहां चार उड़ानपट्टियां प्रचालन में हैं: 16L/34R एवं 16R/34L की दूरी पर हैं), 16C/34C, जिसे अधिकांशतः टैक्सीमार्ग या 16L/34R, एवं 07/25 के विकल्प के रूप में प्रयोग किया जाता है, वायु की दिशा के अनुसार मात्र पश्चिम दिशा के उड़ान भरने हेतु प्रयोग में लिया जाता है।
