कैप्टन कुँवर अवधेश प्रताप सिंह भारत के एक राजनेता एवं भारतीय स्वतन्त्रता संग्राम सेनानी थे। वे भारतीय संविधान सभा के सदस्य थे। 1952 से 1960 तक वे राज्यसभा के सदस्य रहे। 1948 में वे रीवा रियासत के प्रधानमन्त्री बने तथा 1948 से 14 अप्रैल 1949 तक विंध्य प्रदेश के मुख्य मन्त्री रहे।
अवधेश प्रताप सिंह का विवाह महाराज कुमारी के साथ हुआ था। उनके पुत्र गोविन्द नारायण सिंह, मध्य प्रदेश के मुख्य मन्त्री रहे। उनके सम्मान स्वरूप रीवा विश्वविद्यालय का नामकरण उनके नाम पर किया ग्या है।
