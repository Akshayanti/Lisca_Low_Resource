हर्षवर्धन नियोतिया, अंबुजा नियोतिया ग्रुप के अध्यक्ष हैं। उन्हें वर्ष 2016 के लिए भारतीय वाणिज्य एवं उद्योग महासंघ का अध्यक्ष चुना गया है। सामाजिक आवास में उनके उत्कृष्ट पहल के लिए इन्हें वर्ष 1999 में पद्मश्री से सम्मानित किया गया था। इसके पूर्व वे फिक्की के वरिष्ठ उपाध्यक्ष थे। नियोतिया राजस्थान की मुख्यमंत्री की सलाहकार परिषद और पश्चिम बंगाल के मुख्यमंत्री के उद्योग प्रमुख समिति के सदस्य भी हैं।

