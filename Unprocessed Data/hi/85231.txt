कर्टली एम्ब्रोस एंटीगुआ और बारबुडा से पूर्व क्रिकेट खिलाड़ी हैं जिन्होंने 1988 से 2000 तक वेस्टइंडीज क्रिकेट टीम का प्रतिनिधित्व किया था। वह एक तेज गेंदबाज है, जो कई वर्षों तक वेस्ट इंडीज़ के लिये कोर्टनी वॉल्श के साथ मिलकर शानदार गेंदबाजी साझेदारी के लिए जाने जाते हैं। एम्ब्रोस ने वेस्टइंडीज के लिए 98 टेस्ट और 176 एकदिवसीय मैच खेलें, जिसमें उन्होंने क्रमशः 405 और 225 विकेट लिए। अपने कैरियर के अधिकतर समय में वह आईसीसी प्लेयर रैंकिंग में अव्वल रहे और उन्हें दुनिया में सर्वश्रेष्ठ गेंदबाज का दर्जा दिया गया। 1992 में एम्ब्रोस को विज्डन क्रिकेटर्स ऑफ द ईयर में से एक नामित किया गया था। अक्टूबर 2010 में उन्हें आईसीसी क्रिकेट हॉल ऑफ फेम में शामिल किया गया और विशेषज्ञों के एक पैनल द्वारा वेस्टइंडीज के सार्वकालिक ग्यारह खिलाड़ियों में उनका चयन किया गया।
