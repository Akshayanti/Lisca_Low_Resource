बेटा ग्रुईस, जिसके बायर नामांकन में भी यही नाम दर्ज है, आकाश में सारस तारामंडल का दूसरा सब से रोशन तारा है और पृथ्वी से दिखने वाले तारों में से 60वाँ सब से रोशन तारा है। बेटा ग्रुईस हमसे 170 प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान 2.13 है। यह एक परिवर्ती तारा है और इसकी चमक 2.0 और 2.3 मैग्निट्यूड की सीमाओं के बीच बदलती रहती है।
अल्फ़ा ग्रुईस एक M5 III श्रेणी का दानव तारा है। इसकी निहित चमक सूरज की 3,800 गुना है। इसका सतही तापमान 3,400 कैल्विन अनुमानित किया गया है जो एक तारे के लिए काफ़ी कम है और जिस वजह से इसका रंग इतना लाल है। इस तारे के अध्ययन से यह संभव लगता है कि इसके केंद्र में नाभिकीय संलयन इंधन ख़त्म होने से ठप्प हो चुका है और यह केंद्र कार्बन और ऑक्सीजन का बना है।
