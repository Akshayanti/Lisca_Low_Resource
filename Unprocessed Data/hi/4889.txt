धातु, काष्ठ या प्लास्टिक को मिलिंग मशीन द्वारा काटने की क्रिया मिलिंग या पेषण, या रेखोत्कीर्णन या धारी डालना कहलाती है। मिलिंग, टर्निंग से भिन्न प्रक्रिया है। मिलिंग की क्रिया में घूमने वाले कर्तकों का प्रयोग करके पदार्थ को वस्तु से निकाला जाता है। मिलिंग के अन्तर्गत अनेकों क्रियाएँ आतीं हैं और अनेकों प्रकार की मशीनों और औजारों का उपयोग किया जाता है। मशीनिंग में प्रयुक्त प्रक्रियाओं में मिलिंग सर्वाधिक प्रचलित प्रक्रियाओं में से एक है। 
मिलिंग करने के लिये विशेष प्रकार के मशीनी औजार लगते हैं जो किसी मिलिंग मशीन या मशीनिंग केन्द्र में लगाये जाते हैं। DIN 8580 के अनुसार निर्माण प्रक्रियाओं के वर्गीकरण में मिलिंग को 'कर्तन प्रक्रिया' माना गया है। 
