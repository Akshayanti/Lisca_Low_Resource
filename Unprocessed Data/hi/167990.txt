सईद जाफ़री भारत में जन्मे ब्रितानी अभिनेता थे। उन्होंने विभिन्न ब्रितानी और हिन्दी फ़िल्मों में अभिनय किया। उनका जन्म मलेरकोटला, पंजाब में एक पंजाबी मुस्लिम परिवार में हुआ। उन्होंने द मैन हू वूड बी किंग, शतरंज के खिलाड़ी, गाँधी, ए पैसेज टू इंडिया, द फार पैविलियंस और माय ब्यूटीफुल लौन्ड्रेट सहित विभिन्न फ़िल्मों में अभिनय किया। उन्होंने 1980 और 1990 के दशक में विभिन्न बॉलीवुड फ़िल्मों में भी काम किया। 
