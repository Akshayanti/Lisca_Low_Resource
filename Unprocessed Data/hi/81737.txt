जान तेरे नाम 1992 की हिन्दी भाषा की प्रेमकहानी फ़िल्म है जो दीपक बलराज विज द्वारा निर्देशित है और जिमी निरुला द्वारा निर्मित है। इसमें मुख्य भूमिकाओं में रॉनित रॉय और फरहीन है। यह फिल्म रोनित रॉय और फरहीन की पहली फिल्म थी। फिल्म अपने गीतों के लिए व्यापक रूप से लोकप्रिय थी और नदीम-श्रवण के मधुर गीतों को अब भी याद किया जाता है। फिल्म ने बॉक्स ऑफिस पर अच्छी कमाई की थी।
सुंदर पिंकी मल्होत्रा को कॉलेज में हर लड़का लुभाने की कोशिश करता है। मुख्य रूप से सुनील और विकी। वह सुनील को पसंद करती है और उसके साथ प्रेमपूर्ण संबंध में रहती है। वो दोनों कॉलेज खत्म करके शादी करने की योजना बनाते हैं। ऐसा होने से पहले,पिंकी को पता चलता है कि सुनील पहले से ही एक और कॉलेज की लड़की के साथ रिश्ते में है। इस पर नाराज होकर उसने फैसला किया कि उसका उससे कोई लेना देना नहीं होगा। वह विकी के साथ घूमने लगती है। सुनील, जो नहीं जानता कि क्या हुआ है पिंकी से बात करना चाहता है, लेकिन पिंकी उससे बात करने से इंकार कर देती है।
सभी नदीम-श्रवण द्वारा संगीतबद्ध।
जान तेरे नाम इंटरनेट मूवी डेटाबेस पर
