'पंजनद' अर्थात पांच नदियाँ का संगम | पंजाबी भाषा में पंज का मतलब है पांच नदियों का संगम | वेदों में पुरातन पंजाब का नाम पंचनद के नाम से जिक्र मिलता है | ये पांच नदियाँ है जेहलम, चेनाब, रावी, व्यास और सतलुज| 
पहिली नदी, जेहलम नदी वेरी नाग चश्में से उद्गम होती हुई कश्मीर से निकल के वुल्लर झील से गुजरती हुई पाकिस्तान में दाखिल हो जाती है | 724 किलोमीटर की कुल दुरी तय करती हुई ‘त्रिमू’ नाम की जगह पर चेनाब में मिल जाती है| 
दूसरी नदी चेनाब, ‘बारा-लाचा’ श्रोत से निकल के चन्द्र-भागा नामक दो और नदिओं के साथ किस्तवाड़, अखनूर होती हुई पाकिस्तान पंजाब में जाकर सतलुज में गिर जाती है | 
तीसरी नदी रावी, रोहतांग दर्रे से निकलके पाकिस्तानी पंजाब में रंगपुर के पास चेनाब में शामिल हो जाती है | 
चौथी नदी, व्यास, रोहतांग दर्रे से निकलके कुल्लू मनाली होती हुई हरिके-पत्तन नाम के स्थल पर सतलुज दरिया में लीन हो जाती है | 
पांचवी नदी, सतलुज, मानसरोवर झील से उद्गम होके स्पीती घाटी के कुछ नदियों से होती हुई रोपड़ पार करती हुई फिरोजपुर फाजिल्का के पास से पाकिस्तान-पंजाब में दाखिल हो जाती है | सतलुज चेनाब नदी में लीन होने के बाद और सिंध दरिया में शामिल होने से पहले उच्च-शरीफ़ के पास करीब 45 किलोमीटर का फासला तय करती है | इस 45 किलोमीटर के फासले की नदी ‘पंजनद’ कहलाती है | इसके बाद ये नदी सिंध दरिया में शामिल होके गुजरात होती हुई अरब सागर में खपत हो जाती है |  
