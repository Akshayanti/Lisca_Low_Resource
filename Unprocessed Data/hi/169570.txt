टीपी उत्तर अमेरिका के ग्रेट प्लेन व प्रेरी क्षेत्रों में बसने वाले अमेरिकी आदिवासी समूहों द्वारा आवास के लिए प्रयोग होने वाले शंकु-आकार के पारम्परिक तम्बुओं को कहते हैं। इनका ढांचा 15 से 20 फ़ुट लम्बे खम्बों से बना होता है जिसके इर्द-गिर्द अमेरिकी बायसन की खाल लपेटी जाती है। तम्बू के ऊपर खाल का एक भाग लटका हुआ होता है जो बाहर से वर्षा, हिम और पवन को भीतर आने से तो रोकता है लेकिन अंदर जल रही आग के धुँए को तम्बू से निकास का मार्ग प्रदान करता है।
