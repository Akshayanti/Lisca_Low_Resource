कबूतर या कोलम्बा खगोलीय गोले पर महाश्वान और ख़रगोश तारामंडलों के दक्षिण में स्थित एक छोटा और धुंधला-सा तारामंडल है। इसकी परिभाषा सन् 1592 में पॅट्रस प्लैंकियस नामक डच खगोलशास्त्री ने की थी। अंतर्राष्ट्रीय खगोलीय संघ द्वारा जारी की गई 88 तारामंडलों की सूची में भी यह शामिल है।
कबूतर तारामंडल में 18 तारें हैं जिन्हें बायर नाम दिए जा चुके हैं, जिनमें से अगस्त 2011 तक किसी के भी इर्द-गिर्द कोई ग़ैर-सौरीय ग्रह परिक्रमा करता हुआ नहीं पाया गया था। इस तारामंडल में केवल एक तारा 3 खगोलीय मैग्नीट्यूड से अधिक चमक रखता है। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। इस तारामंडल में पाए जाने वाली कुछ मुख्य वस्तुएँ इस प्रकार हैं:
