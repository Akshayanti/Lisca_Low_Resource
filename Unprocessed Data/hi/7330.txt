कडबी एक पशु चारा है जो बाजरे की फसल से निर्मित किया जाता है।
बाजरे के पौधे ऊपर का भाग 'सट्टा' या फल कहलाता है। इस को तोड़ कर अलग कर लिया जाता है और उससे बाजरे के दाने प्राप्त किए जाते हैं जो मनुष्य व पशुओं के लिए आहार का काम करता है। नीचे का जो मुख्य भाग है जड़ से ऊपर फल तक का उसे इकट्ठा कर लिया जाता है और सूखने पर बारीक-बारीक काट लिया जाता है जो पशुओं के लिए उत्तम चारे का काम देता है। यह चारा पोष्टिक होता है। यही बाजरे की फसल कडबी कहलाती है। इस चारे को कूतर भी कहते हैं।
