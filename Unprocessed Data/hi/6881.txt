रंगीला 1995 में बनी हिन्दी भाषा की हास्य प्रेमकहानी फिल्म है। यह राम गोपाल वर्मा द्वारा लिखित, निर्देशित और निर्मित है। इसमें आमिर खान, जैकी श्रॉफ और उर्मिला मातोंडकर प्रमुख भूमिका निभाते हैं। यह फिल्म ए॰ आर॰ रहमान की पहली हिन्दी फिल्म थी जिसमें मूल पार्श्व संगीत और साउंडट्रैक था, क्योंकि उनकी पिछले जारी हिन्दी गीत उनकी तमिल फिल्मों के डब संस्करण थे। यह फिल्म आलोचनात्मक और वाणिज्यिक सफलता थी और इसने अगले वर्ष कई फिल्मफेयर पुरस्कार जीते थे।
मुन्ना नाम एक सड़कछाप अनाथ की किसी तरह से सज्जन लोगों के बच्चों से मित्रता हो गई है, उनमें से एक लड़की मिली जल्द ही उसकी सबसे अच्छे दोस्त बनती है। दोनों मुंबई फिल्म उद्योग की तरफ आकर्षित हैं। जबकि मिली को एक्स्ट्रा के रूप में फिल्म में व्यवसाय मिल रहा है, मुन्ना ने ब्लैक मार्केट में फिल्म टिकट बेच कर अपनी आजीविका कमाता है।
मिली की अभिनेत्री बनने की महत्वाकांक्षाएँ हैं। उसका किस्मत साथ देती है, जब उसे नाचते हुए देख फिल्म स्टार का ध्यान जाता है। इस अभिनेता, राज कमल ने उसे रंगीला नामक आगामी फिल्म में नायिका की भूमिका के लिए ऑडिशन करने की व्यवस्था की। मिली की कमियों से उसका रोल जाता-जाता रह गया, लेकिन मुन्ना और राज ने उसे भूमिका पाने में मदद की।
राज और मुन्ना दोनों मिली को चाहने लगते हैं, लेकिन मिली फिल्म में इतनी व्यस्त है कि उसका ध्यान उस तरफ नहीं जाता। वह फिल्मांकन के दौरान राज के साथ बहुत समय बिताती है। मुन्ना ने मिली को यह बताने के लिए कई बार कोशिश की कि वह उसे प्यार करता है, लेकिन वह कहने में असमर्थ है, या राज रास्ते में आता है। आखिरकार अपने को कम महसूस कर रहे मुन्ना ने मिली को राज के लिये छोड़ने का फैसला किया, जो उसे बेहतर जीवन दे सकता है। हालांकि मामला हल नहीं हुआ है, क्योंकि मिली फिल्म की शुरुआती रात को ये सब जान जाती है। वह राज से मुन्ना को खोजने में मदद करने के लिए कहती है, जिसे महसूस किया कि मिली मुन्ना से प्यार करती है, न कि उसे।
मिली मुन्ना को बीच रास्ते में रोकती है, गलतफहमी खत्म हो जाती है और प्रेमी एकजुट हो जाते हैं।
सभी गीत महबूब द्वारा लिखित; सारा संगीत ए॰ आर॰ रहमान द्वारा रचित।
