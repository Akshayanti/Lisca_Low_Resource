गौतम गंभीर भारत के अंतर्राष्ट्रीय क्रिकेट खिलाड़ी हैं। बायें हाथ के सलामी बल्लेबाज गौतम दिल्ली से घरेलू क्रिकेट खेलते हैं। इंडियन प्रीमियर लीग में दिल्ली डेयरडेविल्स के लिए खेलते हैं। भारत सरकार ने 2008 में गंभीर को अर्जुन पुरस्कार से सम्मानित किया।
गौतम गंभीर का जन्म 14 अक्टूबर 1981 को हुआ। उनके पिता दीपक गंभीर टेक्सटाइल बिजनेसमैन हैं एवं माँ का नाम सीमा है। गौतम की एकता नाम की एक छोटी बहन भी है, जो उससे दो साल छोटी है। इनके जन्म से 18 दिन बाद ही इनके दादा और दादी ने इन्हें पालने के लिए अपने साथ ले गए थे और तब से वे लोग साथ ही में हैं। गंभीर ने क्रिकेट खेलना 10 साल की उम्र में ही शुरू कर दिया था। इन्होंने अपनी पढ़ाई मॉडर्न स्कूल, नई दिल्ली में और आगे की पढ़ाई हिन्दू कॉलेज में पूरी की थी। ये अपने मामा पवन गुलाटी के घर में 90 के दशक में रहते थे और उन्हें अपना गुरु भी मानते हैं। अक्सर किसी भी महत्वपूर्ण मैच से पहले इन्हें फोन करते ही हैं। राजू टंडन और दिल्ली के लाल बहादुर शास्त्री अकादमी से संजय भारद्वाज ने इन्हें कोच किया था। इन्हें 2000 में बैंगलोर में राष्ट्रीय क्रिकेट अकादमी के लिए चुना गया था।
इंडियन प्रीमियर लीग में इन्होंने अपनी शुरुआत दिल्ली डेयरडेविल्स के साथ खेलते हुए की थी इसके बाद ये कोलकाता नाइट राइडर्स के लिए खेले जहाँ इन्होंने बहुत अच्छी कप्तानी करते हुए 2 बार खिताब जीताया। वहीं साल 2018 के 2018 इंडियन प्रीमियर लीग में इन्हें कोलकाता ने नहीं खरीदा और दिल्ली डेयरडेविल्स ने वापस खरीदकर कप्तान बना दिया लेकिन इन्होंने खराब प्रदर्शन के कारण 25 अप्रैल 2018 को कप्तानी छोड़ दी। इसके अलावा इन्होंने यह भी दावा कर दिया कि वो इस बार सैलरी भी नहीं लेंगे।
== खेल का तरीका == गौतम गंभीर बाए हाँथ के धीमी गति से खेलने वाले बल्लेबाज़ थे। भारतीय क्रिकेट टीम में इनका वजूद ख़त्म होने की कगार पर है। इनको भारत के महानतम ओपनर बल्लेबाज़ों की फेहरिस्त में शुमार किया जाता है।।।
भारत सरकार द्वारा गौतम गंभीर को 2008 में अऱजुन पुरूसकार से सम्मानित किया।
