कॉर्नी कैल सेतु स्लोवेनिया का सबसे लम्बा और ऊँचा सेतु है। यह ए-वन मोटरमार्ग पर ओस्प घाटी के ऊपर स्थित है, जो कोपर से लगभग 20 किलोमीटर पूर्व में है। स्लोवेनियाई भाषा में इसका अर्थ है "काला दर्रा"। यह सेतु स्लोवेनिया की दूसरी सबसे ऊँची इमारत भी है।
यह सेतु 1,065 मीटर लम्बा है और 11 खम्बों पर टिका हुआ है, जिसमें सबसे ऊँचा 87.5 मीटर है। इसका निर्माण कार्य 2001 में आरम्भ हुआ था और इसे यातायात के लिए 23 सितम्बर 2004 को खोला गया था। जब यह मई 2004 में लगभग पूरा हो चुका था, तब इसने जिरो दि'इतालिया दौड़ के लिए भी मंच का भी काम किया था।
