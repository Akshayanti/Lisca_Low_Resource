मित्सुबिशी मोटर्स कॉर्पोरेशन एक जापानी बहुराष्ट्रीय मोटर वाहन निर्माता हैं, जिसका मुख्यालय मिनाटो, टोक्यो, जापान में हैं। 2011 में, मित्सुबिशी मोटर्स उत्पादन के आधार पर जापानी ऑटोमोबाइल की छठी सबसे बड़ी और दुनिया की सोलहवीं सबसे बड़ी कंपनी थीं। अक्टूबर 2016 से, मित्सुबिशी, एक-तिहाई निसान के स्वामित्व में हैं, और इस प्रकार यह अब रेनॉल्ट-निसान-मित्सुबिशी गठबंधन का एक हिस्सा हैं। 
रेनॉल्ट-निसान-मित्सुबिशी एलायंस का हिस्सा होने के अलावा, यह मित्सुबिशी कीरेत्सु का हिस्सा भी हैं, जो पहले से ही जापान का सबसे बड़ा औद्योगिक समूह हैं, मित्सुबिशी मोटर्स में इसकी हिस्सेदारी 20% हैंं। मित्सुबिशी मोटर्स को मूल रूप 1970 में से मित्सुबिशी हेवी इंडस्ट्रीज के मोटर वाहन विभाग के रूप में बनाया गया था।
मित्सुबिशी फूओ ट्रक और बस कॉर्पोरेशन पहले मित्सुबिशी मोटर्स का हिस्सा था, लेकिन अब मित्सुबिशी मोटर्स से अलग हो चुका हैं। यह वाणिज्यिक ग्रेड ट्रक, बसों और भारी निर्माण उपकरणों का निर्माण करता हैं, और डेमलर एजी के स्वामित्व में हैं ।
मित्सुबिशी मोटर वाहन का जन्म 1917 को हुआ, जब मित्सुबिशी शिप बिल्डिंग कंपनी ने मित्सुबिशी मॉडल ए, जापान की पहली श्रृंखला-उत्पादन मोटर वाहन पेश की। फिएट टिपो 3 पर आधारित पूरी तरह से हाथ से बने सात सीटों वाली यह वाहन अपने अमेरिकी और यूरोपीय सामूहिक उत्पादन वाले प्रतिद्वंद्वियों की तुलना में महंगी साबित हुई, और केवल 22 वाहन का निर्माण किए जाने के बाद 1921 में इसे बंद कर दिया गया। बाद में इसे मित्सुबिशी हेवी इंडस्ट्रीज़ के साथ मिला दिया गया जो उस समय विमानों निर्माण के अलावा कई विनिर्माण से जुड़ा हुआ था। 
1971 में एमएचआई ने अमेरिकी मोटर वाहन कंपनी क्रिसलर को अपनी 15 प्रतिशत हिस्सेदारी बेच दी। आगे 1973 में कंपनी ने मित्सुबिशी गैलंट जोकि डॉज कोल्ट नाम से अमेरिका में और क्रिसलर सिग्मा नाम से आस्ट्रेलिया में बेचा गया, का निर्माण किया। 1982 में पहली बार मित्सुबिशी ब्रांड अमेरिकी बाजार में पेश किया गया था। टेरेडिया सेडान, और कॉर्डिया और स्टारियन कूपस को शुरू में 22 राज्यों में 70 डीलरों के माध्यम से 30,000 वाहनों के आवंटन के साथ बेच दिया गया था।
मित्सुबिशी मोटर्स ने 1988 में खुद को सार्वजनिक घोषित कर दिया, इसके साथ ही जापान की ग्यारह ऑटो निर्माताओं में से केवल एक निजी कंपनी के तौर पर अपनी स्थिति समाप्त कर दी।
2014 में कंपनी के अध्यक्ष के रूप में तैत्सुरा एकावा को नियुक्त किया गया, जोकि एक दशक से भी अधिक समय से एवं एकमात्र कंपनी में अपनी सेवा दे रहे थे। ऐकावा का कार्य मुख्य रूप से उत्पाद विकास में रहा था, हालांकि वह हाल ही में विनिर्माण और जापान की घरेलू बिक्री में भी शामिल थे। पिछले अध्यक्ष ओसामु मस्कुओ, 2004 में मित्सुबिशी कार्पोरेशन से कंपनी में शामिल हुए थे। एमएमसी ने 1989 और 2004 के बीच आठ लोगों को अध्यक्ष बना चुका हैंं।
कंपनी के पास जापान, फिलीपींस, और थाईलैंड में वाहन विनिर्माण के कारख़ाने हैंं, और 12 अन्य कारख़ाने दूसरे के साथ साझेदारी में या सह-स्वामित्व में हैं। ब्राजील में, इसका एक स्थानीय समूह के साथ एक उत्पादन समझौता हैं, इसमें एमएमसी का कोई प्रत्यक्ष निवेश नहीं हैं। इसके तीन इंजन और ट्रांसमिशन विनिर्माण संयंत्र, पांच आरएंडडी केंद्र और 75 सहायक, सहयोगी कंपनी और भागीदार हैंं। दुनिया भर के 160 से अधिक देशों में इसके वाहनों का निर्माण, संकलन या बेचा जाता हैं।
