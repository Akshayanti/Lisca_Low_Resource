प्रिया प्रकाश वरियर एक मलयालम अभिनेत्री है जो भारत में रातोंरात सोशल मीडिया पर प्रसिद्ध हो गयी। इनकी प्रसिद्ध होने का कारण एक मलयाली फिल्म में एक गीत का 10 सेकंड की क्लिप है जो सोशल मीडिया पर खूब चला और ये लोकप्रिय हो गयी। यह वीडियो मलयालम फिल्म ओरु अदार लव का है जिसमें ये बीच में लगभग 10 सेकंड दिखाई देती है जिसमें अपनी भौंहों और आँखों से इशारा करती है। इसके बाद यह गीत पूरे देश भर में बहुत देखा गया है।
प्रिया का जन्म दक्षिण भारत में केरल के तृश्शूर जिले के पुन्कुन्नम में हुआ। वह तृश्शूर में रहती है और विमला कॉलेज, तृश्शूर में बीकॉम की शिक्षा ग्रहण कर रही है। उनके पिता प्रकाश वरियर केंद्रीय उत्पाद शुल्क के साथ काम करते हैं जबकि उनकी मां प्रीथा प्रकाश वरियर एक गृहणी है। उनका एक छोटा भाई है जिनका नाम प्रसिद्ध है और वे दादा-दादी के साथ रहते है।
