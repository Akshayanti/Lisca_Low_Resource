अनाड़ी 1993 में बनी हिन्दी भाषा की फिल्म है जिसे डी रामानायडू द्वारा सुरेश प्रोडक्शंस बैनर के तहत बनाया गया है। इसका निर्देशन के. मुरली मोहन राव ने किया है और मुख्य भूमिकाओं में वेंकटेश और करिश्मा कपूर हैं। पहले यह फिल्म तमिल सिनेमा में चिन्न तंबी  के नाम से बनायी गई था। फिर इस को तेलुगू भाषा में चंटी के नाम से बनाया गया था। तेलुगू और तमिल फिल्मों में नायिका मीना थी और तेलुगू और हिंदी फिल्मों में नायक वेंकटेश थे।
कहानी जमींदारी की दुनिया में एक बच्ची, राज नंदिनी के जन्म से शुरू होती है। जिनका हर शब्द ग्रामीणों के लिए कानून है। तीन भाई नंदिनी को अपने बच्चे की तरह पालते हैं क्योंकि उनके माता-पिता की मृत्यु हो चुकी है। 5 साल की उम्र में, एक ज्योतिषी भविष्यवाणी करता है कि नंदिनी परिवार में बहुत खुशी लाएगी। लेकिन उसकी शादी उसकी पसंद पर आधारित होगी, न कि उसके बड़े भाइयों की पसंद से। ऐसा होने से रोकने के लिए, उसे घर की सीमाओं के भीतर रखा जाता है। उसकी पढ़ाई घर पर ही कराई जाती है और जब वह बाहर जाती है, तो सभी पुरुषों को नंदिनी से छिपने की चेतावनी दी जाती है।
राज नंदिनी युवावस्था तक पहुंचती है। उसके आस-पास के कुछ पुरुष सेवा कर्मचारी और उसके अंगरक्षक हैं। इस बीच एक लड़का रामा सीधा-सीधा जल्दी बातों में आनेवाला गाँव में गाने गाकर समय व्यतीत करता है। वह कभी विद्यालय नहीं गया। उसको उसकी विधवा माँ सावित्री द्वारा पाला गया है। 
संगीत आनंद-मिलिंद द्वारा दिया गया है और बोल समीर के हैं।
