गामबूर्तसेव पर्वतमाला पूर्वी अंटार्कटिका में स्थित एक पर्वतमाला है। अंटार्कटिका के दुर्गम स्थान के कारण इसका अस्तित्व लगभग पूर्ण मानव इतिहास में अज्ञात रहा और यह सन् 1958 में तीसरे सोवियत अंटार्कटिक अभियान में पाई गई। इसका नाम भूभौतिकी के प्रसिद्ध सोवियत वैज्ञानिक ग्रिगोरी आलेक्सान्द्रिविच गामबूर्तसेव पर रखा गया। यह पर्वतमाला लगभग 1200 किमी तक चलती है और इसके पर्वतों की अनुमानित ऊँचाई 2,700 मीटर है। यह हमेशा लगभग 600 मीटर मोटी हिमचादर से ढके होते हैं।
