कॅप्लर-10बी पृथ्वी से 564 प्रकाश वर्ष दूर शिशुमार तारामंडल के क्षेत्र में स्थित कॅप्लर-10 तारे की परिक्रमा करता हुआ एक ग़ैर-सौरीय ग्रह है। यह 10 जनवरी 2011 को मिला था और हमारे सौर मंडल से बहार मिला सब से पहला पत्थरीला ग्रह था । वैज्ञानिकों ने इस ग्रह का पता कॅप्लर अंतरिक्ष यान के ज़रिये लगाया था।
अंदाज़ा लगाया जाता है कि यह पृथ्वी का 1.4 गुना व्यास रखता है और इसका द्रव्यमान पृत्वी के 3.3 से 5.7 गुने के बीच में है। यह अपने तारे का हर 0.8 दिनों में चक्कर काट लेता है और अपने तारे के बहुत पास होने के कारण उसके वासयोग्य क्षेत्र में नहीं पड़ता । इसका घनत्व पृथ्वी से बहुत ज्यादा है और लोहे के घनत्व से मिलता-जुलता है। यह एक महापृथ्वी श्रेणी का ग्रह है।
