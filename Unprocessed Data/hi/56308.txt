सुलेमान द्वितीय  1687 से 1691 तक उस्मानी साम्राज्य के सुल्तान रहे। सैन्य कार्रवाई में इन्हें तख़्त पर बिठाया गया। सुलेमान और उनके वज़ीर-ए-आज़म कोप्रुलु फ़ाज़िल मुस्तफ़ा पाशा पवित्र लीग की शक्तियों के ख़िलाफ़ युद्ध में उस्मानियों के पराजित होने के सिलसिले को समाप्त करने में काफ़ी सफल रहे थे। 1690 में उस्मानियों ने फिर से बलग़राद पर क़ब्ज़ा किया और शहरी प्रशासन में कई वित्तीय और सैन्य सुधार लाए गए।
