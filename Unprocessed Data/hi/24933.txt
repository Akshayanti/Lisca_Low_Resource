गेयर बोक्स सोफ्टवेयर 
माइकल सैलवाटोरी 
एक्स बॉक्स 360
हेलो 2 एक प्रथम-व्यक्ति शूटर वीडियो गेम है जो बंजी द्वारा विकसित किया गया है। इसे एक्सबॉक्स 360 पे 9 नवम्बर 2004 को रिलिज़ किया गया था। यह हेलो शृंखला का दुसरा गेम है और 2001 में बने हेलो: कॉबेक्ट इवोलव्ड का अगला भाग है। माइक्रोसॉफ्ट ने 31 मई 2007 को इसका माइक्रोसॉफ्ट विंडोज़ संसकरण रिलिज़ किया जिसे उसीकी अंतर्गत टीम माइक्रोसॉफ्ट गेम स्टूडियोज़ ने विकसित किया है। गेम में नए गेम इंजिन व हेवोक फिज़िक्स इंजिन का उपयोग किया गया है व नए हथियार, गाडियां व मल्टीप्लेयर नक़्शे डाले गए हैं। खिलाड़ी इसमें मास्टर चीफ़ और परग्रही आर्बिटर दोनों के नज़रिए से खेलता है जो छब्बीसवीं शताब्दी में संयुक्त राष्ट्र अंतरिक्ष कमांड और कोवनंट के बिच चल रहे युद्ध का हिस्सा है।
कॉम्बैट इवोल्व्ड की सफलता के बाद इसके अगले भाग की प्रतीक्षा व उत्सुकता चरम सीमा पर थी। बंजी ने प्रेरणा उन कड़ियों व बिंदुओं से लि जो पिछले गेम में छोड़ दिए गए थे जिसमे एक्सबॉक्स लाइव पर मल्टीप्लेयर प्रकार शामिल है। वक्त की कमी व गेम के आकार के चलते किए गए कांट-छांट के कारण, जिसमें एक अधूरा अंत शामिल है, स्टूडियो के कई लोग असंतुष्ट थे। हेलो 2 के प्रचार अभियान में एक अन्य खेल "आई लव बीज़" शामिल था जिसमे खिलाड़ी वास्तविक दुनियां से संबंधी पहेलियाँ सुलझाते हैं।
रिलीज़ होते ही हेलो 2 एक्सबॉक्स लाइव पर बेहद लोकप्रिय गेम बन गया और इसका एक्सबॉक्स 360 पर का यह रेकॉर्ड गियर्स ऑफ़ वॉर ने दो वर्ष बाद तोडा। 20 जून 2006 तक इसे एक्सबॉक्स लाइव पर 50 करोड़ बार खेला जा चूका है। हेलो 2 एक्सबॉक्स का सर्वश्रेष्ठ बिक्री वाला प्रथम-पीढ़ी का गेम है जिसकी केवल अमेरिका में ही 63 लाख प्रतियाँ बिक चुकी है। इसे समिक्षों द्वारा काफ़ी सराहा गया जिन्होंने इसके मल्टीप्लेयर की बेहद तारीफ की। इसके अभियान की काफ़ी आलोचना की गई जिसमे अधूरा अंत शामिल है।
