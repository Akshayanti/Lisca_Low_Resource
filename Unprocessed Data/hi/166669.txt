गाफिल स्वामी एक भारतीय साहित्यकार, कवि, लेखक एवं पत्रकार हैं।
कवि गालिफ स्वामी का जन्म उत्तर प्रदेश के अलीगढ जनपद के ग्राम लालपुर, इगलास में 22 जुलाई 1953 को हुआ था। इनके पिता का नाम स्व. श्री धीरी सिंह व माता श्रीमती धौरा देवी है। इनका वास्तविक नाम गौरीशंकर सिंह हैं। वें एम. ए. में परास्नातक हैं। इनकी काव्य संग्रह "जय हो भ्रष्टाचार की" के लिए मध्य प्रदेश के शब्द प्रवाह साहित्य मंच, उज्जैन द्वारा इन्हें शब्द भूषण की मानद उपाधि से सम्मानित किया गया हैं।
जिंदगी पत्रकारिता से शुरुआत हुई। अनेक समाचार पत्रों में सभी तरह का कार्य किया। देश के कई प्रतिष्ठित पत्र पत्रिकाओ में इनकी रचनाये छपती रहती है। वर्ष 2012 में निरूपमा प्रकाशन, मेरठ से जय हो भ्रष्टाचार की नामक इनकी काव्य संग्रह प्रकाशित हुई। यह पुस्तक देश में व्याप्त भ्रष्टाचार पर केन्द्रित है।
आप हाथरस से विमल साहित्य संवर्धक संस्था द्वारा वर्ष 2010 से नियमित रूप में प्रकाशित होने वाली त्रैमासिक साहित्यिक पत्रिका शेषामृत के विशिष्ट संरक्षक हैं।
बाँटो जितना हो सके, प्रेम और मुस्कान।सुख दुःख में भागी बनो, होगा सुखी जहान।होगा सुखी जहान, समस्या हल हों सारी।बढे आपसी प्रेम, बने जीवन सुखकारी।कह 'गाफिल' कविराय, वक्त जैसा हो काटो।मगर प्रेम, मुस्कान, हमेशा सबको बाँटो। 
