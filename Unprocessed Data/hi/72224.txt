कमांडर मारिया हिल मार्वल कॉमिक्स द्वारा प्रकाशित अमेरिकी कॉमिक पुस्तकों में दिखने वाली एक काल्पनिक चरित्र है। शुरुआत में निक फ्यूरी की सहायक रही मरिया, फ्यूरी के बाद शील्ड एजेंसी की निर्देशक बनी। इसी दौरान वह प्रत्यक्ष तथा अप्रत्यक्ष रूप से अवेंजर्स के कई मिशनों में भी शामिल रही है।
अभिनेत्री कोबी स्मल्डर्स टीवी धारावाहिक एजेंट्स ऑफ़ शील्ड में, तथा मार्वल सिनेमेटिक यूनिवर्स की फिल्मों में मारिया हिल की भूमिका निभा रही हैं। स्मल्डर्स द अवेंजर्स, कैप्टन अमेरिका: विंटर सोल्जर, अवेंजर्स: एज ऑफ़ अल्ट्रॉन, और कैप्टन अमेरिका: सिविल वॉर में मारिया हिल का अभिनय कर चुकी हैं, और वह ही एमसीयू की आगामी अवेंजर्स: इन्फिनिटी वॉर, और उसके सीक्वल में भी मारिया हिल की भूमिका का निर्वहन करेंगी।
