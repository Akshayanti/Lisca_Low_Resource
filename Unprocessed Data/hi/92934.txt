कोरियाई प्रायद्वीप के पूर्वी एशिया का एक प्रायद्वीप है। यह एशिया महाद्वीप से 1,100 किमी दक्षिण प्रशांत महासागत की ओर बढ़ता है। इसके पूर्व में जापान सागर, पश्चिम में पीला सागर और दक्षिण में कोरिया जलसंधि है।
द्वितीय विश्व युद्ध के अंत तक, कोरिया एक राजनीतिक इकाई थी जिसका क्षेत्र कोरियाई प्रायद्वीप के लगभग समान था। 1953 में कोरियाई युद्धविराम समझौता से कोरियाई युद्ध के अंत के बाद से प्रायद्वीप का उत्तरी भाग का शासन कोरिया जनवादी लोकतांत्रिक गणराज्य और दक्षिणी भाग का शासन कोरिया गणराज्य कर रहे हैं।
कोरियाई प्रायद्वीप की उत्तरी सीमा को सामान्य तौर पर उत्तर कोरिया और उसके उत्तरी पड़ोसी देश चीन और रूस के सीमा को माना जाता है। इन सीमाओं का निर्माण यालू/अमनोक नदी और तूमन/तूमेन/दूमन नदी प्राकृतिक रूप से करते हैं। इस परिभाषा को लेने से कोरियाई महाद्वीप का क्षेत्र फल है 2,20,847 वर्ग किमी।
कोरियाई, जापानी और चीनी भाषाओं में प्रायद्वीप का नाम जोसौन से आया है जो जोसौन राजवंश और उससे पहले गोजोसौन से आया है। उत्तर कोरिया में प्रायद्वीप को जोसौन पांदो  कहा जाता है, जबकि चीन में इसे कहा जाता है चाओशिआन बानदाओ और जापान में यह है चोसेनहानतो ।दक्षिण कोरिया में इसे कहा सामहान के संदर्भ में हान बानदो कहा जाता है। दोनों ही देश अपने औपचारिक अंग्रेज़ी नामों में "कोरिया" शब्द का उपयोग करते हैं, जो गोर्यौ राजवंश से आया है।
कोरियाई प्रायद्वीप का 70 प्रतिशत भाग पर्वतों और खेती योग्य ज़मीन कम और पर्वतमालाओं के बीच में है। उत्तर और पूर्व में पर्वत अधिक हैं, और सबसे ऊँचा पर्वत बएकदू उत्तर में स्थित है।
इस प्रायद्वीप की तटरेखा 8,640 किमी है, और दक्षिणी और पश्चिमी तट उबड़-खाबड़ हैं। अधिकतर द्वीप जो तट के पास हैं वे दक्षिण और पश्चिम में हैं।
प्रायद्वीप की जलवायु उत्तर से दक्षिण से बहुत जाता है। दक्षिणी क्षेत्रों में गर्म और नम मौसम है जापान की तरह, जहाँ उत्तरी क्षेत्रों में सर्द मौसम जो मंचूरिया जैसे है। जनवरी में प्रायद्वीप के उत्तरी और दक्षिणी कोनों पर 20°C से अधिक का अंतर है।
पूरे प्रायद्वीप पर एक जैसे मौसम बदलाव होते हैं, जैसे ग्रीष्मऋतु के मध्य में पूर्व एशियाई मानसून और पतझड़ ऋतु में कई चक्रवात। अधिकतर वर्षा गर्मियों के दौरान होती है। शीतऋतु में तापमान शून्य के नीचे चला जाता है। बर्ब्ब्
कोरिया की ज़मीन बहुत उबड़-खाबड़ है, कम ऊँचाई के पर्वतों से ढकी हुई। अधिकतर पत्थर कैंब्रियनपूर्व काल से हैं, पर पुराजीवी, मध्यजीवी और नूतनजीवी काल के पत्थर भी पाए जाते हैं।
प्रायद्वीप पर कोई सक्रिय ज्वालामुखी नहीं हैं। पर बएकदू और हाल्लासान पर्वतों पर ज्वालामुखीय झील हैं, जो ज्वालामुखीय गतिविधि का सबूत है। हर साल लगभग दो भूकंप दर्ज किए जाते हैं, लेकिन उनसे अधिक नुक़सान नहीं होता।
