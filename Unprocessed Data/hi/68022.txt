महामहोपाध्याय काशिनाथ वासुदेव अभ्यंकर मराठी के साथ-साथ अर्धमागधी, प्राकृत और संस्कृत के अन्तरराष्ट्रीय ख्याति के विद्वान थे। उनका जन्म सतारा के सुप्रसिद्ध संस्कृत विद्वानों के अभ्यंकर परिवार में हुआ था। वे महामहोपाध्याय वासुदेव महादेव अभ्यंकर के पुत्र थे। 
उनकी शिक्षा पाठशाला के पारम्परिक परिवेश में तथा पुणे के फर्ग्युसन कॉलेज में हुई। उन्होने 1913 में मुम्बई सरकार के शिक्षा विभाग में सेवा से आरम्भ की और 1945 में अहमदाबाद के गुजरात महाविद्यालय से सेवानिवृत हुए।
