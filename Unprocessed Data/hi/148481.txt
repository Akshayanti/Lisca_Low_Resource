वृष या टौरस तारामंडल राशिचक्र का एक तारामंडल है। पृथ्वी के उत्तरी भाग में यह एक बड़ा और आकाश में साफ़ चमकता हुआ तारामंडल है। पुरानी खगोलशास्त्रिय पुस्तकों में इसे अक्सर एक सांड के रूप में दर्शाया जाता था।
वृष तारामंडल में 19 मुख्य तारे हैं, हालांकि वैसे इसमें 132 ज्ञात तारे स्थित हैं जिनको बायर नाम दिए जा चुके हैं। वैज्ञानिकों को सन् 2010 तक इनमें से 5 के इर्द-गिर्द गृह होने की शंका थी। वृष तारामंडल के क्षेत्र में सब से चमकीला तारा रोहिणी है, जो एक हलके नारंगी रंग का तारा है। इसका दूसरा सब से रोशन तारा बेटा टाओरी है, जो एक लाल दानव तारा है।
