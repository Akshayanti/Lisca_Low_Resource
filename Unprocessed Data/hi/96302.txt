न्येनचेन थंगल्हा पर्वतमाला दक्षिणी तिब्बत में स्थित 700 किमी तक चलने वाली एक पर्वत श्रेणी है। अपने से पश्चिम में स्थित कैलाश पर्वतमाला के साथ मिलाकर यह पारहिमालय शृंखला बनाती है। इसका नाम न्येनचेन थंगल्हा पर्वत पर पड़ा है जो इसका सबसे ऊँचा पहाड़ भी है। न्येनचेन थंगल्हा की क़तार यरलुंग त्संगपो नदी से उत्तर में लगभग 30°30' उत्तर के अक्षांश पर 90° पूर्व से लेकर 97° पूर्व के रेखांश तक चलती है। इसके साथ-साथ यरलुंग त्संगपो की दूसरी तरफ़ हिमालय हैं।
