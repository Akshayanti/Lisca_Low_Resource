 राजनीति प्रवेशद्वार
संघीय लोकतान्त्रिक गणतन्त्र नेपाल एक छोटा देश है जो दक्षिण एशिया में भारत और चीन के बीच में स्थित है। यह देश पूरी तरह से स्थलरुद्ध है। 
2015 में जारी किया गया नये संविधान को ध्यान में रखते हुए 10 मार्च 2017 को नेपाल सरकार ने 744 स्थानीय शाषण प्रणाली को अपनाया। पुराने सभी नगरपालिकाओं और ग्राम विकास समिति को निरस्त करते हुए सिर्फ 744 नये नगरपालिकाओं और गांवो को मंजूरी दी। पुराने सभी 75 जिला विकास समिति को भी नये 75 जिला समन्वय समिति में तब्दील कर दिया। जिला समन्वय समिति के पास अब उतनी शक्ति भी नही रहेगी जितनी जिला विकास समिति के पास थी।
नेपाल कुछ इस तरह से प्रशासनिक विभागों में विभाजित है;
20 सितंबर 2015 के अनुसार नेपाल को भारतीय राज्य प्रणाली की तरह ही सात राज्यों में विभाजित किया गया है। नये संबिधान के अनुसूची 4 के अनुसार मौजूदा जिलों को एक साथ समूहों में गठित कर इन्हें परिभाषित किया गया है और दो ऐसे भी जिलें थे जिन्हें तोड़कर दो अलग-अलग राज्यों में गठित किया गया।
संविधान की धारा 295 के अनुसार प्रदेशों का नामाकरण सम्वन्धित प्रदेश के संसद में दो तिहाई बहुमत से होने का प्रावधान है।
20 सितम्बर 2015 को जारी संविधान से पहले के अनुसार नेपाल में 75 जिले हैं। 2015 में संविधान जारी होने के बाद 75 जिलों को 7 प्रदेशों में बांटा गया है। बंटवारे में 3 जिलों को दो-दो हिस्सों में तोड़कर प्रदेशों में शामिल करने की बात कही गई है, इस तरह नेपाल में 3 और नए जिले बनेंगे इस तरह नेपाल में कुल 78 जिले हो जाएंगे।
नेपाल में जिले द्वितीय स्तर के प्रशासनिक विभाग हैं, जो प्रदेशों में विभाजित हैं। नेपाल में अब 78 जिले होंगे जो 7 प्रदेशों में व्यवस्थित हैं। प्रत्येक जिला जिला समन्वय समिति के अधीन प्रशासित हैं।
नेपाल में जिले नगरपालिकाओं और ग्रामपालिकाओं में बंटे हुए हैं। शहर या नगर ही नेपाल में नगरपालिका होते हैं, जो सरकार द्वारा निर्धारित न्यूनतम मानदंड प्राप्त कर चुके होते हैं। इन मानदंडों में एक निश्चित जनसंख्या, आधारिक संरचना और राजस्व शामिल होते हैं। वर्तमान में नेपाल में 263 नगरपालिकायें हैं।
सरकार द्वारा निर्धारित एक निश्चित जनसंख्या, आधारिक संरचना या राजश्व वाले मानदंड को प्राप्त नहीं कर सकने के कारण ऐसे क्षेत्रों को ग्रामपालिका के अधीन रखा गया है। नेपाल में ऐसे 481 क्षेत्र हैं जिन्हें ग्रामपालिका के तहत रखा गया है।
2015 से पहले तक प्रशासनिक तौर पर नेपाल 5 विकास क्षेत्रों, 14 अंचलों तथा 75 जिलों और कई गाविस, शहर और नगरपालिकाओं में विभाजित था।नेपाल कुछ इस तरह से प्रशासनिक विभागों में विभाजित है;
नेपाल को प्रशासनिक रूप से 5 विकास क्षेत्रों में बाँटा गया था। 
नेपाल का एक विकास क्षेत्र कई अंचलों में बँटा होता था। कुल मिलाकर पुरा नेपाल 14 अंचलों में बँटा हुआ था। 

नेपाल में 20 सितम्बर 2015 को संविधान जारी होने से पहले तक कुल मिलाकर 75 जिले थें। 
नेपाल के सभी 75 जिले नगरपालिकाओं और ग्राम विकास समितियों में बंटे होते थें। हर जिले में कम से कम एक नगरपालिका होता था। नए संविधान के आने के बाद नगरपालिकाओं की संख्या बढ़ गई। नगरपालिकायें 3 तरह के होते थें; महानगरपालिकाएँ, उपमहानगरपालिकाएँ और नगरपालिकायें।
ग्राम विकास समिति नेपाल के प्रशासन का सबसे निम्न निकाय था। नया संविधान आने से पहले तक नेपाल में 3,808 गांव विकास समितियाँ होती थीं।
नेपाल भौगोलिक रूप से या प्राकृतिक रूप से तीन भागों में विभाजित हैः

