कृष्ण किशोर न्यू ब्राइटन, मिनेसोटा, अमेरिका में बसे भारतीय मूल के हिंदी लेखक हैं। उनका जन्म अम्बाला छावनी हरियाणा में हुआ था। कविता तथा निबंध उनके लेखन की प्रमुख विधाएँ हैं। वे वर्ष 2004 से वेब तथा कागज पर प्रकाशित होने वाली अन्यथा नामक साहित्यिक पत्रिका के संपादक भी है। अन्यथा नाम से उनका एक कविता संग्रह भी प्रकाशित हुआ है तथा उन्हें वर्ष 2005 के पद्मभूषण डॉ॰ मोटूरि सत्यनारायण पुरस्कार से सम्मानित किया गया है।
